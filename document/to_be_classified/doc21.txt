unknow_class 
A Genova il centro-sinistra cerca di riconquistare il comune dopo la deludente esperienza della precedente amministrazione con un nuovo candidato. Gianni Crivello si propone di ricomporre la frattura consumata, sul piano nazionale, tra Pd e Movimento Democratico e Progressista. E al primo turno potrebbe ottenere, secondo le stime di Atlante politico di Demos, il 34% dei voti alle prossime comunali, superando sia il candidato del centro-destra Marco Bucci (28%) sia quello del M5s Luca Pirondini (25%).

GUARDA LE TABELLE

Le attuali previsioni mettono in evidenza anche un relativo vantaggio del candidato di centro-sinistra in caso di ballottaggio. Crivello ha i suoi punti di forza fra i pensionati, gli elettori anziani e i meno istruiti, mentre ottiene pochissimi consensi tra gli operai. Bucci, che contende ai 5stelle il primato tra le fasce più giovani della popolazione, è riuscito nell’impresa di riunire Area popolare alle principali forze di centro-destra. Ma i suoi sforzi potrebbero non bastare per vincere al secondo turno. Secondo le stime attuali, Crivello supererebbe sia il candidato del centrodestra (54% a 46%) sia quello del M5s (53% a 47%).
