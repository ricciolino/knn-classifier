unknow_class
A Genova il movimento fondato da Beppe Grillo potrebbe essere il più votato nel caso di elezioni nazionali. Ma a livello locale le liste presentate da due “fuoriusciti” (Marika Cassimatis e Paolo Putti) possono creare non pochi problemi. Le due liste non raccolgono per ora molti consensi, ciascuna di esse si ferma al 3% delle intenzioni di voto. E, soprattutto, sono scelte da pochi degli attuali elettori a 5 stelle. Il candidato del movimento Pirondini potrebbe invece essere votato da quasi un genovese su quattro ed è preferito da gran parte degli elettori del M5s (69%). La sua candidatura ottiene i consensi più elevati soprattutto tra gli operai e in generale tra gli elettori con meno di 55 anni. Ma la presenza delle due liste di disturbo rende difficile l’accesso al ballottaggio e la conquista del comune.
