unknow_class
MILANO - Hong Kong, Emirati arabi uniti e Singapore: sono questi i principali centri di smistamento utilizzati dai trafficanti di prodotti contraffatti: entrano in container e vengono poi spediti per posta o corriere, secondo la nuova relazione dell'Ufficio dell'Unione europea per la proprietà intellettuale elaborata dall'EUIPO e dall'Organizzazione per la cooperazione e lo sviluppo economici (Ocse).

Dalla relazione emerge che diversi paesi del Medio Oriente, fra cui gli Emirati arabi uniti, l'Arabia Saudita e lo Yemen, costituiscono i principali punti di transito per le spedizioni di prodotti falsi diretti in Africa. Albania, Egitto, Marocco e Ucraina sono i quattro punti di transito usati per inviare falsi destinati all'Ue, mentre Panama è un importante punto di transito per i falsi in rotta verso gli Stati Uniti. Secondo la relazione, circa tre quarti dei prodotti contraffatti sono trasportati via mare, mentre la spedizione mediante corriere o per posta ordinaria emerge come modalità consueta per la distribuzione di articoli contraffatti di più piccole dimensioni.
