unknow_class
L’Associazione Culturale “Sulle tracce di Humo”, di Configni (Ri), organizza il giorno 28 maggio 2017 una giornata dedicata alla Geologia, evento accreditato dall’ISPRA (Istituto Superiore per la Protezione e la Ricerca Ambientale), in occasione della IX Giornata Nazionale delle Miniere.

Questo perché nell’ambito dell’obiettivo generale della “valorizzazione e promozione delle risorse naturalistiche, storiche e culturali del territorio comunale”, l’Associazione annovera tra gli obiettivi quello di “promuovere ricerca e documentazione geologica e speleologica”.

La giornata prende spunto da una ricerca effettuata dal geologo Dott. Angelo Cipriani, ricercatore presso il Dipartimento di Scienze della Terra, Università degli Studi di Roma “La Sapienza”, proprio sul Monte Cosce, estremità laziale della Dorsale Narnese-Amerina.

Il Dott. Cipriani terrà una conferenza alle ore 11.00, nella Sala Consiliare del Municipio, dal titolo “Un viaggio lungo 200 milioni di anni: la Geologia del Monte Cosce” e verrà presentato l’omonimo testo con i risultati della ricerca.

Nel pomeriggio “Lungo la cresta del Monte Cosce alla scoperta delle particolarità geologiche e botanico-forestali”, escursione tematica insieme ad Angelo Cipriani e Giuliano Castiglia.
