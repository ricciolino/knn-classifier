unknow_class
Il capo dello Stato è il principale,  e ultimo, argine della nostra Nazione ‘contro’ ogni rischio di degenerazione nella tensione (sui nostri titoli di Stato) sui mercati finanziari, contro il rischio di (ri)esplosione di tensioni sociali, il rischio di insorgenza di fenomeni eversivi (due opposte, possibili derive – queste ultime – che dovremo agire con accortezza per prevenire e scongiurare nelle prossime settimane nel nostro Paese; almeno fin quando la nostra politica non avrà ripreso ad assolvere la propria funzione e avrà ricominciato ad offrire risposte – reali – ai portatori di quel malessere e di quella sofferenza), nonché il perno su cui ruota l’intera nostra architettura istituzionale e la prospettiva del possibile compimento della nostra democrazia. Richiede dunque che a svolgere quell’incarico sia una figura di peso, salda e autorevole, non certo di (vacuo, e debole) compromesso. Ha ragione dunque Berlusconi quando indica che tale identikit porti dritto al profilo di Romano Prodi, – per noi – il più degno (per l’Italia!) dei possibili successori a Giorgio Napolitano. Il Pd non si lasci sfuggire questa occasione, l’occasione di assicurare altri sette anni di guida alta, onesta e responsabile alla nostra Nazione.
