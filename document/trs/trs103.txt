economia
 * {{Thesaurus BNCF}} [[Nota integrativa]] La nota integrativa, secondo il codice civile italiano, è una parte integrante del bilancio d'esercizio. Ha il compito di integrare tutte le informazioni contenute nello stato patrimoniale e nel conto economico. ==Disciplina normativa== In Italia, il contenuto informativo minimo della nota integrativa è prescritto dall'Art. 2427 del Codice Civile, nonché - in via indiretta - da una serie di altre disposizioni "sparse" (si vedano, ad esempio, il 3° e il 4° comma dell'art.2423, l'art. 2423-bis e l'art. 2423-ter). Le disposizioni contenute nell'art.2427 richiedono una serie di indicazioni che si possono così raggruppare: # indicazioni riguardanti i '''Criteri di valutazione'''. Le informazioni richieste consistono in una sintetica ma chiara e non equivoca illustrazione dei criteri applicati nella valutazione delle voci di bilancio, nelle rettifiche di valore ([[ammortamento|ammortamenti]] e [[svalutazione|svalutazioni]]) e nella conversione dei valori sorti in moneta estera. # indicazione dei '''movimenti nelle voci del patrimonio'''. Devono essere esposti i movimenti intervenuti nelle ''immobilizzazioni'' (materiali, immateriali e finanziarie) partendo dalla consistenza iniziale per giungere alla consistenza di fine esercizio. È fatto obbligo, altresì, di evidenziare le variazioni intervenute nella consistenza delle altre voci dell'attivo e del passivo, esplicitando in particolare la ''formazione e gli utilizzi'' che riguardano il [[Patrimonio netto]], i Fondi per rischi e oneri e il [[Trattamento di fine rapporto|TFR]] di lavoro subordinato. Devono altresì essere indicate la misura e le ragioni delle riduzioni di valore che sono state applicate alle ''immobilizzazioni immateriali di durata indeterminata'', facendo riferimento alla loro futura utilità e, se determinabile, al loro valore di mercato. # '''composizione e dettaglio di talune voci del bilancio'''. Va indicata la composizione di alcune voci dell'attivo e del passivo patrimoniale, quali: i "''costi di impianto e di ampliamento''" e i "''costi di ricerca, sviluppo e di pubblicità''"; le ''partecipazioni in imprese collegate e controllate''; i ''crediti e i debiti di durata superiore a 5 anni'' e ''i debiti assistiti da garanzie reali sui beni sociali''; i ''ratei e i risconti'' (attivi e passivi); gli ''altri fondi'' e le ''altre riserve''. Relativamente alle voci del Conto economico, devono essere esposti: se significativa, la ripartizione dei ricavi delle vendite per categorie di attività e per aree geografiche; la suddivisione degli interessi e altri oneri finanziari, indicati alla voce C17, relativi ai prestiti obbligazionari, verso le banche e altri; la composizione della voce ''proventi e oneri straordinari'', quando il loro ammontare sia apprezzabile; l'ammontare degli oneri finanziari patrimonializzati; l'ammontare dei proventi da partecipazioni diversi dai dividendi; gli eventuali effetti significativi delle variazioni nei cambi delle valute estere verificatesi dopo la chiusura dell'esercizio. La Nota integrativa deve anche includere: #* l'indicazione analitica delle voci di '''patrimonio netto''', specificandone in appositi prospetti l'origine, le possibilità di utilizzazione o di distribuzione, nonché le utilizzazioni avvenute nei precedenti esercizi; #* un '''prospetto delle differenze fiscali''' che determinano la rilevazione di imposte differite e anticipate, il quale fornisca una serie di informazioni su questo particolare aspetto. # '''informazioni diverse'''. Riguardano gli ''impegni assunti'' non evidenziati nei conti d'ordine dello Stato patrimoniale, il numero medio dei dipendenti, i compensi agli amministratori e ai sindaci, le varie categorie di azioni, di obbligazioni e di altri titoli emessi dalla società. ==Funzioni== Essa ha i seguenti scopi: * ''completare i dati dei prospetti contabili'' ([[Stato patrimoniale]] e [[Conto economico]]), fornendo ulteriori informazioni quantitative e descrittive; * ''motivare determinati comportamenti'', soprattutto in merito alle valutazioni effettuate, alle deroghe a determinate disposizioni di legge, ecc. ==Contenuto== La nota integrativa deve indicare: ;Contenuto obbligatorio 1) criteri applicati nella valutazione delle voci di bilancio; 4) variazioni intervenute delle voci dell'attivo e del passivo; 5) elenco delle partecipazioni; 6) ammontare globale dei debiti di durata residua superiore a cinque anni; 8) ammontare degli oneri finanziari imputati nell'esercizio a voci dell'attivo; 11) ammontare dei proventi da partecipazioni, diversi dai dividendi; 18) azioni di godimento, obbligazioni convertibili in azioni e titoli emessi dalla società, specificando il loro numero e i diritti che essi attribuiscono; ;Contenuto che può essere omesso 2) movimenti delle immobilizzazioni; 3) composizione delle voci costi di impianto e di ampliamento, costi di ricerca, di sviluppo e di pubblicità; 7) la composizione delle voci "ratei e risconti passivi" e della voce "altri fondi" dello Stato patrimoniale, nonché la composizione della voce -altre riserve n; 9) impegni non risultanti dallo Stato patrimoniale; 10) ripartizione dei ricavi delle vendite e delle prestazioni secondo categorie di attività o secondo aree geografiche; 12) suddivisione degli interessi e altri oneri finanziari relativi a prestiti obbligazionari, a debiti v/banche e altri; 13) composizione delle voci -proventi- e -oneri. straordinari; 14) motivi delle rettifiche di valore e degli accantonamenti eseguiti esclusivamente in applicazione di norme tributarie e relativi importi; 15) numero medio dei dipendenti, ripartito per categoria; 16) ammontare dei compensi ad amministratori e sindaci; 17) numero e valore nominale di ciascuna categoria di azioni, numero e valore nominale delle nuove azioni della società sottoscritte durante l'esercizio.