economia
 *{{Treccani|cespite_(Dizionario-di-Economia-e-Finanza)}} [[Società di fatto]] Secondo il diritto italiano, è la società che sorge non in forza di un atto costitutivo formale ma in virtù di un comportamento concludente non formalizzato. ==Definizione== Non esiste nel codice civile una definizione di società di fatto: essa viene formulata dalla dottrina e dalla giurisprudenza per mezzo dell'analisi dei principi generali in materia di società e, in particolar modo, per mezzo di uno studio differenziale rispetto all'istituto della comunione d'azienda (cd. comunione di mero godimento). Infatti, la società di fatto - come ogni altra società - deve avere uno scopo lucrativo, trovare la sua causa nello svolgimento di un'attività economica e caratterizzarsi per la disponibilità di risorse economiche materiali e immateriali apportate dai soci in forza di un contratto di società. Pertanto una prima caratteristica della società di fatto si fonda sull'estrinsecazione verso i soggetti terzi dell'esistenza di un vincolo societario tra i soggetti che partecipano in qualità di soci. Carattere, questo, che permette di distinguere la società di fatto (palese) dalla società occulta, ossia dalla società che viene individuata dalla giurisprudenza (soprattutto in sede fallimentare) come esistente tra un soggetto che agisce formalmente come imprenditore individuale e altri soggetti, che non appaiono formalmente essere soci. ==Tratti comuni e distintivi== Come già ricordato, la società di fatto - al pari di qualunque altra forma di società - si fonda sull'esercizio in comune di un'attività economica, ossia - seguendo le indicazioni dettate dal codice civile in materia di imprenditore - sulla messa in opera di una serie coordinata e continuata nel tempo di atti avente come fine la produzione o lo scambio di beni e servizi. A tale vincolo di destinazione sono pertanto sottoposti i beni che formano il patrimonio della società, ossia che costituiscono la sua azienda. Quanto detto permette di operare una distinzione tra la società di fatto e la comunione d'azienda (di mero godimento), la quale - al pari di una qualsiasi comunione - si fonda sul godimento, ossia sull'utilizzo e sulla percezione dei frutti, in via diretta o indiretta, di un complesso di beni, organizzato al fine dello svolgimento di un'attività economica (azienda). I partecipanti alla comunione d'azienda, infatti, non esercitano un'attività economica nel senso sopra precisato, ma si limitano a godere dei beni formanti l'azienda direttamente per i bisogni personali o indirettamente (ad es. tramite l'affitto d'azienda). La società di fatto, al pari di ogni altra società, è dotata di soggettività giuridica: pertanto essa è titolare di posizioni giuridiche attive e passive, di crediti e di debiti, di diritti e di obblighi. Essa ha un proprio patrimonio distinto da quello dei soci (autonomia patrimoniale). Manca alla stessa, però, il carattere della personalità giuridica, che è riservato alle società di capitali (s.p.a.; s.r.l.; s.a.p.a.) e alle cooperative, che l'acquistano mediante l'iscrizione - avente natura costitutiva - nel registro delle imprese e che permette ai soci di godere del beneficio della limitazione (a quanto conferito) della responsabilità per le obbligazioni sociali. La società di fatto - come anticipato - è una società di persone (s.s.; s.n.c.; s.a.s.), che non è stata costituita in base a un contratto orale o scritto, ma è sorta sulla base di comportamenti concludenti, ossia comportamenti reciproci dei singoli soci finalizzati a uno scopo comune. Tutto ciò pone la difficoltà di definire la sorte dei conferimenti immobiliari o, più in generale, dei diritti che richiedono una data forma affinché sia efficace l'intestazione in capo alla società. Infatti, mancando un contratto scritto, non è possibile costituire una società conferendo ad es. la piena proprietà di un bene immobile. Nel caso in cui i soci abbiano inteso fare ciò, la dottrina e la giurisprudenza - al fine di fare salvi gli effetti del contratto, altrimenti nullo - riconoscono in detta pattuizione la volontà e gli effetti del conferimento del diritto di godimento di natura personale del bene in questione, per una durata non eccedente i nove anni, al fine di ovviare alla mancanza della forma scritta. Ciò non toglie che la società di fatto possa esser titolare di diritti reali immobiliari, a seguito di conferimento, effettuato al di fuori del contratto di società, o di altro acquisto a titolo originario o derivativo. Occorre perciò distinguere l'assenza di forma (orale o scritta) del contratto di società (che rende nullo il conferimento di diritti reali immobiliari, ma convertibile nel senso sopra precisato in conferimento di diritto personale di godimento), dalla forma scritta necessaria per un successivo acquisto o conferimento. Non può nascondersi però che è ancora radicata in dottrina e nella giurisprudenza la tesi che la società di fatto non goda di soggettività giuridica, sicché ogni rapporto attivo o passivo a essa ascrivibile, sarebbe da imputarsi ai singoli soci. ==Società irregolare== Il contratto di società di fatto può avere come oggetto sociale lo svolgimento di attività non commerciali o commerciali (nel senso precisato dall'art. 2195 c.c.). In quest'ultimo caso può atteggiarsi come società in nome collettivo irregolare o in accomandita semplice irregolare. La società di fatto, infatti, non essendo iscritta nel registro delle imprese, si definisce irregolare (senza che ciò comporti un giudizio sfavorevole sulla liceità della stessa). La mancanza della redazione del contratto di società in una forma scritta richiesta ai fini dell'iscrizione nel Registro delle Imprese (atto pubblico o scrittura privata autenticata), impedisce appunto detta iscrizione, la quale, non avendo efficacia costitutiva, permette solamente di rendere conoscibile e opponibile ai terzi il contratto di società. Situazione che ha particolare rilevanza in merito alla possibilità di opporre ai terzi i patti che attribuiscono o limitano i poteri di rappresentanza (possibilità che viene negata, a meno che si provi che i terzi non ne fossero comunque a conoscenza). La mancata registrazione rende ovviamente inapplicabili le norme di legge che si fondano sull'esistenza di un contratto registrato e rende applicabili, nei rapporti tra società di fatto e terzi, le norme sulla società semplice, sebbene la società di fatto svolga attività commerciale. Con alcune eccezioni: ad esempio se la società di fatto è contratta come una collettiva irregolare, resterà ferma la responsabilità illimitata e solidale di tutti i soci; se la società è un'accomandita semplice irregolare, i soci accomandanti saranno responsabili nei limiti di quanto conferito. ==Problemi aperti== Si è discusso in dottrina in merito alla possibilità di avere una società per azioni irregolare, nelle more dell'iscrizione dell'atto costitutivo nel registro delle imprese. Tale tesi è tuttavia minoritaria in virtù della considerazione che l'iscrizione dell'atto costitutivo di s.p.a. ha efficacia non meramente dichiarativa, ma costitutiva: pertanto prima dell'iscrizione non esiste alcuna s.p.a., tanto meno irregolare. ==Collegamenti esterni== * {{Thesaurus BNCF}} [[Partecipazioni rilevanti]] Le partecipazioni rilevanti, ai sensi della legge italiana, sono una tipologia di partecipazione all'azionariato di una società disciplinate dall'art. 120 del testo unico sulla finanza. Esse ricorrono quando: una persona fisica o Società o Ente partecipano, direttamente o indirettamente, in una società con azioni quotate in misura superiore al 3% del capitale sociale di questa, o quando una società con azioni quotate partecipa, direttamente o indirettamente, in altra società con azioni non quotate o in una società a responsabilità limitata, anche estere, in misura superiore al 10% del loro capitale. Tuttavia, con l'art. 1 del d.lgs. n. 184 dell'11.10.2012, si è abrogato il comma 3 dell'art. 120 ed ogni riferimento ad esso contenuto nel medesimo articolo . Di conseguenza, le suddette partecipazioni superiori al 10% detenute da società con azioni quotate in società con azioni non quotate o s.r.l., non sono più "rilevanti", e rimangono solamente quelle superiori al 3% in società con azioni quotate. La Consob può variare le soglie per la rilevanza della partecipazione. ==Funzione della norma== Il legislatore è intervenuto a disciplinare tali partecipazioni con il fine di rendere trasparenti gli assetti proprietari, favorendo direttamente l'informazione al mercato e, indirettamente, la contendibilità del controllo. ==Obblighi di comunicazione== Il legislatore richiede obbligatoriamente a chi detiene tali partecipazioni di comunicare alla Consob e alla società partecipata le partecipazioni possedute. La Consob (artt. 117 ss. regolamento 14 maggio 1999, n. 11971, cosiddetto Regolamento emittenti) ha inoltre stabilito che alcune variazioni rilevanti delle partecipazioni detenute possono comportare nuovi obblighi di comunicazione, ossia quando si partecipa in una società con azioni quotate e la partecipazione supera la percentuale del 5, 7.5, 10 e multipli di 5 o quando la partecipazione scende sotto tali percentuali o al di sotto del 2%. Una disciplina delle partecipazioni rilevanti è dettata anche per quelle società che, seppure non quotate, sono sottoposte a controllo pubblico per la rilevanza degli interessi coinvolti e per la conseguente necessità di rendere trasparenti gli assetti proprietari: *chiunque intenda acquisire o cedere a qualsiasi titolo, direttamente o indirettamente, una partecipazione qualificata in una [[Società di Intermediazione Mobiliare|SIM]], in una [[società di gestione del risparmio|SGR]] o in una [[SICAV]] deve darne preventiva comunicazione alla [[Banca d'Italia]]; la comunicazione è altresì dovuta per acquisti e cessioni comportanti aumento o diminuzione della partecipazione oltre le soglie rilevanti determinate dalla Banca d'Italia ovvero acquisto o perdita del controllo sulla società; la Banca d'Italia, entro '''90 giorni''' dalla comunicazione, può vietare l'acquisto quando il potenziale acquirente non soddisfi il requisito della '''sana e prudente gestione''' o non consenta l'esercizio effettivo della vigilanza; l'acquisto o la cessione, una volta avvenuti, sono comunicati alla Banca d'Italia, alla Consob e alla società partecipata; *per quanto riguarda le società bancarie, la comunicazione deve essere data dal soggetto detentore alla [[Banca d'Italia]] ed alla banca partecipata (art. 20 [[Testo Unico Bancario]]); la stessa assunzione di partecipazioni in una banca deve essere preventivamente autorizzata dalla Banca d'Italia se la partecipazione è superiore al 5% o alle altre soglie dalla stessa stabilite ovvero quando, indipendentemente da tali limiti, la variazione comporta il controllo della banca stessa; l'autorizzazione è condizionata al rispetto del requisito della '''sana e prudente gestione''' della banca; *una disciplina analoga, basata sull'autorizzazione preventiva all'assunzione della partecipazione da richiedere all'[[Istituto per la Vigilanza sulle Assicurazioni Private|ISVAP]] e sull'obbligo di comunicazione al medesimo, si applica alle imprese di [[assicurazione]] (artt. 68 e 69 del d.lgs. 209/2005, cosiddetto ''[[codice delle assicurazioni]]''). ==Calcolo delle percentuali== Per determinare la reale posizione di potere dei maggiori azionisti si tiene conto solo del capitale rappresentato da azioni o quote con diritto di voto e solo delle azioni o quote che, direttamente o indirettamente, attribuiscono il diritto di voto. ==Sanzioni== Sono previste delle sanzioni per la violazione degli obblighi di comunicazione: pecuniarie (art. 193 Tuf), ma soprattutto la sospensione del voto relativamente alle azioni per le quali è stata omessa la comunicazione (vale solo per le partecipazioni in società quotate). Se la società ammette comunque il socio alla votazione, la delibera è impugnabile entro 180 giorni qualora il suo voto sia stato determinante per la formazione della maggioranza; l'impugnativa può essere proposta anche dalla Consob o dall'autorità di settore competente (Banca d'Italia e ISVAP, rispettivamente artt. 24 t.u.b. e 74 cod. ass.). ==Note== ==Bibliografia== * Gian Franco Campobasso, Manuale di Diritto Commerciale, Utet, 2014