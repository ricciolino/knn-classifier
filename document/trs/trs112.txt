economia
 *{{cita web|http://www.dea.unipi.it/db/UtentiEA/giulio/Documento%20CNDEC%20su%20relazione%20sulla%20gestione%20gennaio%202009.pdf|la relazione sulla gestione}} *{{cita web|url=http://www.irdcec.it/filemanager/active/045/DOCUMENTO_IRDCEC_01-2008-a.pdf?fid=45|titolo=alcune considerazioni sulla relazione sulla gestione}} *{{cita web|http://www.opendotcom.it/basilea-2/nuova-relazione-gestione/Informativa_CNDCEC_marzo_2009.pdf|la relazione sulla gestione-informativa sull'ambiente e sul personale}} *{{cita web|http://www.analisidibilancio.eu/relazionegestione.html|approfondimenti sulla relazione sulla gestione}} *{{cita web|http://www.econ.uniurb.it/materiale/4926_Le%20direttive%20europee%20di%20modernizzazione.pdf|quadro normativa europea}} *[http://www.professionisti24.ilsole24ore.com/art/AreaProfessionisti/HP/NEWS_ANNO_2007/CERADI/05_09_04_bilanci.shtml bilanci - le direttive comunitarie], ne il Sole 24 ore. [[Società di persone]] Le società di persone sono società definite tali in quanto in esse prevale l'elemento soggettivo, rappresentato dai soci, rispetto al capitale. Le società di persone non acquistano mai la personalità giuridica, cosa che invece avviene per le società di capitali, ma è sempre presente un certo grado di separazione patrimoniale tra il patrimonio della società e quello del socio che varia a seconda del tipo considerato. ==Tipologia== Dal punto di vista formale, i tipi di società di persone sono tre: * [[società semplice]] (S.s): sono formate da una pluralità di soci che rispondono solidalmente e illimitatamente per le obbligazioni sociali; * [[società in nome collettivo]] (S.n.c); * [[Società in accomandita semplice]] (S.a.s.): sono caratterizzate dalla presenza di due diverse categorie di soci: i soci accomandatari e i soci accomandanti. Non sono considerabili società di persone, anche se a esse spesso accomunate: *l'impresa familiare dove con l'imprenditore collaborano anche i familiari; *l'impresa coniugale esercitata dai coniugi. ==Caratteristiche== ===Amministrazione=== Fermo restando che la qualifica di amministratore è strettamente collegata alla responsabilità solidale e illimitata per le obbligazioni sociali (e quindi non possono essere amministratori i soci accomandanti di S.a.s., salvo perdere il beneficio della responsabilità limitata), l'amministrazione delle società di persone può essere di due tipi: *congiuntiva: questo significa che per il compimento di ogni atto è necessario il consenso di tutti gli amministratori (salvo, in casi di emergenza, per evitare danni alla società, il potere di intervento di ogni amministratore) e quindi si parla di potere di firma congiunta. *disgiuntiva: se viene adottato questo modello ogni amministratore può compiere qualsiasi atto, salvo il potere di ogni altro amministratore di porre un [[veto]] (atto formale in grado di bloccare una deliberazione amministrativa) preventivo per un singolo atto, e quindi si parla di potere di firma disgiunta. È questa la situazione standard, che salvo diversa pattuizione, è prevista per le S.n.c. Le Società di persone agiscono sotto una ragione sociale costituita dal nome di uno o più soci con l'indicazione del rapporto sociale. Per le S.a.s. la ragione sociale deve contenere il nome di uno o più soci accomandatari. Questi tipi di società si costituiscono per scrittura privata autenticata da un Notaio oppure per atto pubblico. L'atto costitutivo deve essere poi depositato a cura del Notaio per l'iscrizione nel registro delle imprese. Entro 30 giorni occorre inoltre comunicare all'Agenzia delle Entrate l'inizio dell'attività per farsi attribuire il numero di partita IVA. ===Soci=== Nelle S.n.c. tutti i Soci sono responsabili illimitatamente e solidalmente per le obbligazioni sociali, nelle S.a.s. sono presenti due distinte categorie di Soci: # [[soci accomandatari]], gli amministratori, che rispondono solidalmente e illimitatamente; # [[soci accomandanti]], coloro che forniscono il patrimonio della società, i quali rispondono nei limiti della partecipazione. ===Responsabilità dei soci=== La responsabilità dei soci nei confronti delle obbligazioni sociali è: # illimitata, perché per le obbligazioni sociali i Soci rispondono non solo nei limiti della quota conferita, ma anche con tutto il patrimonio personale. # [[solidarietà (diritto)|solidale]], in quanto i creditori della Società possono rivalersi per l'intero ammontare del loro credito sul patrimonio di uno qualsiasi dei Soci, i quali, fatto salvo il [[regresso]], rispondono l'uno per l'altro. # sussidiaria, perché essa scatta solo se il patrimonio sociale è insufficiente a pagare i creditori della Società (i Soci godono quindi del beneficio della preventiva [[Beneficio di escussione|escussione]] dei beni sociali). Tale beneficio opera poi con diverso grado di intensità a seconda che si tratti di società semplice o di società in nome collettivo o società in accomandita semplice: soltanto negli ultimi due modelli, infatti, il beneficio di preventiva escussione del patrimonio sociale opera automaticamente, ponendosi cioè come una condizione di procedibilità dell'azione esecutiva nei riguardi del socio (con relativo onere, per il creditore sociale, di provare l'insufficienza del patrimonio sociale già aggredito). Nel caso di società semplice, invece, il creditore può immediatamente agire nei confronti del socio, il quale può solo paralizzare l'azione con un'eccezione volta a dimostrare che esistono altri beni sociali sui quali il creditore può "agevolmente soddisfarsi". ==Finanziamento== I finanziamenti nelle sociètà di persone sono costituiti da capitali necessari per lo svolgimento del processo produttivo e per la realizzazione degli investimenti a lungo termine. L'ammontare dei finanziamenti necessari all'impresa dipende da diversi fattori: * diversa distribuzione nel tempo dei flussi e dei costi dei ricavi, cioè che vengono sostenuti costi che richiedono una disponibilità finanziaria; solo in un momento successivo si avranno i ricavi derivano dalla vendita dei prodotti o delle merci; * successione più o meno regolare di entrate e uscite, il normale susseguirsi di entrate e uscite può esser modificato (per esempio con le dilazioni concesse ai clienti); *diversa velocità di ritorno dei fattori produttivi, gli elementi dell'attivo circolante (merci, materie prime, ecc) si trasformano rapidamente in liquidità; *entità delle immobilizzazioni e dimensioni necessarie per l'attività dell'impresa, l'ammontare può essere diverso nelle imprese commerciali rispetto a quello di servizi e industriali. ===Le fonti di finanziamento=== Il capitale proprio è formato dai conferimenti in natura che l'imprenditore o i soci apportano nell'impresa al momento della costituzione. Il capitale proprio è: *soggetto direttamente al rischio d'impresa, infatti non vi è alcun vincolo di rimborso per gli investitori; *non soggetto a remunerazione obbligatoria; *non vincolato a scadenza. Il capitale di debito è costituito dai finanziamenti che l'azienda acquisisce con i titoli di debito da finanziatori esterni come la banca o società finanziarie. Vi sono due tipi di debiti: *debiti di regolamento che sono costituiti dalle dilazioni concesse all'azienda dai fornitori, ad esempio le cambiali (P.D. cambiali passive), pagamento di acconti ai fornitori(P.D. fornitori c/acconti) * debiti di finanziamento, che comprendono tutti i finanziamenti che l'esterno concede all'azienda, ad esempio mutui (P.D. mutui passivi). Il capitale di debito è: *soggetto a remunerazione obbligatoria: al momento della scadenza del prestito, si è obbligati a pagare una quota di interessi *soggetto all'obbligo del rimborso a scadenza. *soggetto in via secondaria al rischio d'impresa: in caso di fallimento dell'azienda vengono venduti tutti i beni dell'azienda e vengono soddisfatti tutti i debitori. Le fonti di finanziamento possono combinarsi fra di loro e possono essere: *complementari, che si completano a vicenda (ad esempio, il capitale di debito e quello proprio formano il capitale sociale) *alternative, si sceglie in base al capitale di debito e quello proprio. La scelta delle fonti di finanziamento dipende da diversi fattori: *la necessità dell'impresa di evitare situazioni di dipendenza eccessiva nei confronti dei finanziatori, *il costo dei finanziamenti, *la durata dei finanziamenti, *la forma giuridica dell'impresa. ==Altri progetti== ==Collegamenti esterni== * {{Thesaurus BNCF}} [[Società in accomandita per azioni]] Con società in accomandita per azioni (acronimo S.a.p.a.), si intende in Italia una società di capitali con capitale sociale diviso in azioni, dotata di personalità giuridica, che si differenzia dalla società per azioni per la presenza di due categorie di soci: accomandanti e accomandatari. ==Categorie di soci== La prima tipologia di soci è data dagli accomandatari, amministratori di diritto, rispondono solidalmente ed illimitatamente delle obbligazioni sociali. In caso di violazione dei loro obblighi devono risarcire i danni alla società, ai creditori sociali e ai soci eventualmente danneggiati. La seconda categoria di soci è data dagli accomandanti, i quali rispondono nei limiti del conferimento e non possono amministrare la società. Nella SAPA la qualità di socio accomandatario e di amministratore non sono separabili mentre nella società in accomandita semplice il socio accomandatario non è necessariamente amministratore; nella società in accomandita semplice risponde solidalmente ed illimitatamente con gli accomandatari per le obbligazioni sociali, ma non è di diritto amministratore. Nettamente diversa la responsabilità del socio accomandatario della Società in accomandita per azioni che risponde per il periodo in cui mantiene l'ufficio di amministratore. Alla Società in accomandita per azioni si applicano le norme relative alla Società per azioni (costituzione, conferimento ecc.), ma in più: * l'atto costitutivo deve indicare gli accomandatari; * la denominazione sociale è costituita dal nome di uno o più accomandatari, con l'indicazione della forma giuridica di Società in accomandita per azioni (se ne giovano i terzi che identificano uno degli amministratori sulla cui consistenza patrimoniale possono confidare, ad integrazione di quella del patrimonio sociale); La connessione tra la qualità di socio accomandatario e quella di amministratore rappresenta il pregio ed il limite di questa società: * il pregio, perché è preservata la stabilità della gestione della società, dato che l'accomandatario può mantenere la carica di amministratore in modo permanente, salva la revoca; * il limite, per la responsabilità solidale ed illimitata dei soci accomandatari. Va detto tuttavia che questa tipologia di società ha trovato ben scarsa diffusione, rimanendo confinata all'utilizzo di "cassaforte di famiglia" per impedire scalate azionarie da parte di terzi. ==Amministrazione== Tutti i soci accomandatari sono, di diritto, membri dell'organo amministrativo della società. Si applicano le norme della società per azioni. Tuttavia, con riferimento alla riforma del diritto societario si ritiene che risulti precluso il sistema monistico (ne consegue l'impossibilità che 1/3 degli amministratori risultino indipendenti rispetto alla compagine sociale), ma non quello dualistico (essendo in tale ipotesi il numero minimo di accomandatari-consiglieri di gestione necessariamente pari a due). La revoca degli amministratori deve essere deliberata con le maggioranza prescritte per le deliberazioni dell'assemblea straordinaria delle s.p.a. ==Assemblea== Il funzionamento è pressoché identico a quello di una Società per azioni. È costituita da tutti i soci e le maggioranze si formano con riferimento alle porzioni del capitale possedute da ciascuno di essi, indipendentemente che si tratti di accomandante o accomandatario. Inoltre: * gli accomandatari non hanno diritto di voto nelle delibere concernenti la nomina e la revoca dei sindaci e del consiglio di sorveglianza, al fine di garantirne l'autonomia e l'indipendenza; * in materia di sostituzione degli amministratori, la delibera dell'assemblea, riunita in sede straordinaria, che provvede alla nomina dei nuovi membri, deve essere altresì approvata dagli amministratori-accomandatari rimasti in carica. I soci accomandatari non hanno diritto di voto per le azioni di cui sono titolari, nelle deliberazioni dell'assemblea relative alla nomina ed alla revoca dei sindaci e all'esercizio dell'azione di responsabilità nei loro confronti (a garanzia dell'indipendenza dell'organo di controllo). Se la società è quotata ed è soggetta a revisione contabile obbligatoria, il divieto di voto dei soci accomandatari è esteso anche al conferimento ed alla revoca dell'incarico alla società di revisione (ART. 159 TUF). ==Modifiche statutarie== Si fa riferimento alle norme della società per azioni. Per le modifiche dell'atto costitutivo tuttavia è richiesta non solo l'approvazione dell'assemblea straordinaria dei soci ma anche il consenso di tutti i soci accomandatari. ==Scioglimento== La Società in accomandita per azioni si può sciogliere, oltre che per le cause previste per le S.p.a., anche per la cessazione dall'ufficio di tutti gli amministratori, se entro sei mesi non si è provveduto alla loro sostituzione. In questo periodo il collegio sindacale o il consiglio di sorveglianza nomina un amministratore provvisorio per il compimento degli atti di ordinaria amministrazione che non assume la qualità di accomandatario.