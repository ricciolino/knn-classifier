economia
 * {{cita web|http://pon-spirito-iniziativa.blogspot.com/2012/01/bilancio-stato-patrimoniale-conto.html|Videolezione su bilancio}} * {{cita web|http://www.analisidibilancio.eu|Il bilancio aziendale}} * {{cita web|http://www.impresaefficace.it/indici-di-bilancio-10-piccoli-indiani/|Indici di bilancio}} * {{Thesaurus BNCF}} [[Società a responsabilità limitata semplificata]] Nel diritto commerciale italiano la società a responsabilità limitata semplificata, in sigla S.r.l.s. o Srls, è un tipo di società di capitali introdotta dall'art. 2463-bis del Codice Civile, aggiunto ad opera dell'art. 3 del Decreto Legge 24 gennaio 2012 n° 1 "Disposizioni urgenti per la concorrenza, lo sviluppo delle infrastrutture e la competitività", come sostituito dalla legge di conversione 24 marzo 2012 n° 27. Con successivo Decreto Ministeriale 23 giugno 2012 n° 138 (Gazzetta Ufficiale n. 189 del 14 agosto 2012) sono state dettate le norme di dettaglio ed attuazione. La società a responsabilità limitata semplificata è costituibile con uno statuto standard a partire dal 29 agosto 2012. ==Normativa== Come per la S.r.l., essendo una società di capitali, anche con la S.r.l.s. è possibile iniziare anche da soli (la “S.r.l.s. unipersonale”) e la responsabilità per eventuali debiti della società è limitata al capitale investito. I soci o l'unico socio non rischiano direttamente con i propri beni personali (ad esempio i soci non rischiano di perdere la casa di proprietà se non riescono a far fronte ai debiti sociali). La legge, e precisamente il comma 3° dell'art. 2463-bis del Codice Civile, impone però espressamente di indicare in tutti gli atti, la corrispondenza ed il sito internet della società: (a) la denominazione di società a responsabilità limitata semplificata; (b) l'ammontare del capitale sottoscritto e versato; (c) la sede della società; (d) l'ufficio del registro delle imprese presso cui questa è iscritta. ==Costituzione e caratteristiche== La Srls è disciplinata dall'art. 2463 bis del codice civile. La legge 27/2012 sancisce che "l'atto costitutivo deve essere redatto per atto pubblico in conformità al modello standard tipizzato con decreto", una limitazione che viene imposta se si vuole beneficiare dei vantaggi che questa forma societaria offre; vantaggi che si possono sintetizzare in: # abbattimento dei costi notarili per la costituzione rispetto a quella delle [[Società a responsabilità limitata|Srl]] tradizionali; # capitale sociale minimo richiesto.<br /> La caratteristica più eclatante resta quest'ultima relativa al capitale minimo: solo 1 euro, mentre il massimo non può superare i 9.999,99 euro. Altra caratteristica, prevista in principio e poi abrogata, era che gli amministratori della società potevano essere nominati unicamente tra i soci, i quali dovevano avere una età non superiore ai 35 anni, limitazione non presente per le società a responsabilità limitata a capitale ridotto a essa affini. Con legge di conversione del 7 agosto 2013 del DL 76/2013, è stato abolito il limite d'età e viene consentita la nomina di amministratori estranei alla compagine sociale. ==Caratteri distintivi== La società a responsabilità limitata semplificata è una società di capitali e quindi, a differenza dell'impresa individuale e delle società di persone (S.n.c. o S.a.s.), garantisce un'autonomia patrimoniale perfetta. Ciò significa che: * i soci non sono tenuti a pagare i debiti con i propri beni personali e non sono obbligati a prestare i propri soldi alla società; * in caso di difficoltà economiche, e quindi di impossibilità di pagare i debiti (“insolvenza”), la società può fallire, ma i soci (o il socio unico) non sono trascinati nel fallimento; * prevale la volontà di chi ha una maggiore partecipazione al capitale sociale. Per la sua costituzione è richiesto un capitale minimo di 1 euro e massimo di 9.999,99 euro. Il capitale viene versato all'amministratore della società che ne rilascia quietanza. L'atto costitutivo viene redatto da un notaio, senza che siano dovuti onorari se si ricorre al modello standard. L'amministrazione può essere affidata ad un solo socio o a più persone, anche se non sono soci. Anche tutti i soci possono essere amministratori ed in tal caso possono firmare disgiuntamente o congiuntamente per impegnare la società. Le decisioni importanti (modifica dello statuto o comunque delle regole di funzionamento, aumento del capitale e simili) vengono prese dai soci con le maggioranze stabilite dalla legge (non modificabili dai soci). La società deve tenere le scritture contabili e gli amministratori ogni anno devono compilare il bilancio di esercizio contabile che, dopo l'approvazione dell'assemblea, che deve avvenire entro 120 giorni, o al massimo 180 giorni dalla fine dell'esercizio, deve essere inviato nei successivi 30 giorni presso il registro tenuto alla Camera di commercio dove ha sede la società. Per tali incombenze è necessario farsi aiutare da un commercialista o comunque da un esperto contabile. Ci si può rivolgere anche ad un'associazione locale di categoria. Non sono previste, infatti, ad oggi semplificazioni concernenti gli obblighi contabili e fiscali. I conferimenti in una Srls possono consistere solamente in somme di denaro. Infatti, a differenza della altre Srl, non possono essere fatti conferimenti in natura. ==Vantaggi== # Responsabilità limitata. È solo la società, e non i soci, a rispondere per le obbligazioni sociali (cosiddetta ''[[autonomia patrimoniale perfetta]]''); # È economica nella fase costitutiva e, come tale, può favorire l'[[Startup (economia)|avvio di iniziative economiche]]. ==Svantaggi== # L'ordinaria gestione, dopo la costituzione, è più costosa di quella di una società di persone; # Non può dotarsi di un capitale superiore a 9.999,99 Euro; # Le regole di funzionamento e di amministrazione sono già fissate per legge e non consentono deroghe da parte dei soci. ==Regime fiscale== La società paga le imposte in relazione agli utili netti conseguiti nell'esercizio sociale che decorre in genere dal 1º gennaio al 31 dicembre di ogni anno. Il bilancio è il documento contabile da cui risultano gli utili e le perdite. La tassazione degli utili avviene per competenza, cioè, indipendentemente dall'incasso effettivo. Alla fine dell'esercizio, una parte degli utili dovrà essere destinata a riserva ed il restante può essere distribuito ai soci previa delibera degli stessi. Le imposte dirette (IRPEF) vengono pagate dai soci sugli utili ricevuti (a seguito di compilazione del modello UNICO) qualora non vengano tassati direttamente dalla società come trattenuta prima della loro distribuzione. ==Costituzione della società== La Srls si costituisce con atto pubblico innanzi al notaio, che provvede a registrare l'atto e ad iscrivere la società nel Registro delle imprese competente per territorio (quello dove è posta la sede sociale). La Srls deve avere un proprio Codice Fiscale (che coincide con il numero di Partita IVA) e nasce dal momento della iscrizione nel Registro delle imprese richiesta direttamente dal notaio entro 100 giorni dalla costituzione. Il Registro delle imprese, successivamente, ha al massimo 5 giorni di tempo per iscrivere la società. La Srls deve essere iscritta nel Registro delle imprese dove è posta la sede della società. Senza l'iscrizione la società non nasce e quindi non è una Srls, con tutte le caratteristiche e le garanzie. ==Costi== * Imposta di Registro: € 200,00. * Diritto annuale: € 120,00 salvo maggiorazione applicata dalla singola [[Camera di Commercio]]. * Totale € 320,00 – Non sono dovuti onorari notarili. * Tassa di concessione governativa € 309,87 * Marca da bollo da € 16,00 per ogni 100 pagine di libro sociale * Diritti di segreteria € 25,00 a libro per la vidimazione * Notaio € 0,00 ==Scioglimento della società== La società si scioglie con una delibera di assemblea verbalizzata dal notaio, o a seguito di constatazione di una causa di accertamento ad opera dell'organo amministrativo e comunicata al Registro delle imprese. Non è infatti più obbligatorio l'intervento notarile per porre in liquidazione una S.r.l.s.: occorre nominare un liquidatore (in genere un ex amministratore della stessa) che si occupi della chiusura dei debiti, dei crediti, e di tutte le partite contabili in sospeso. Il liquidatore richiederà poi direttamente la cancellazione della società dal Registro delle imprese. La cancellazione, analogamente a quanto previsto per le altre società di capitali, potrà avvenire solo a seguito dell'approvazione (espressa o tacita) del bilancio finale di liquidazione che dovrà essere depositato nel Registro delle imprese. [[Partecipazione qualificata]] Per partecipazione qualificata, ai sensi dell'art. 67 T.U.I.R. (Testo Unico delle Imposte sui Redditi, d.P.R. n. 917/86), si intende una partecipazione societaria che presenti i seguenti requisiti: * Società quotata in [[mercato regolamentato|mercati regolamentati]] italiani o esteri **possesso superiore al 2% dei diritti di voto in Assemblea ordinaria; **oppure possesso superiore al 5% del [[capitale sociale (economia)|capitale sociale]]. *Società non quotata in mercati regolamentati **possesso superiore al 20% dei diritti di voto in Assemblea ordinaria; **oppure possesso superiore al 25% del capitale sociale o [[patrimonio]] [[Impresa consociativa]] L'impresa consociativa è un modello d'impresa (il cosiddetto modello "renano - nipponico") a proprietà ristretta, ed è tipico delle realtà tedesca e giapponese. ==Caratteristiche== L'impresa consociativa, (che solitamente è di grandi dimensioni), ha una struttura articolata, con due categorie di proprietari (o soci): il nocciolo di controllo, ossia coloro che detengono la maggioranza e gestiscono l'azienda; il parco buoi, costituito da piccoli azionisti interessati esclusivamente all'investimento patrimoniale. In particolare, per quanto riguarda il nocciolo, è bene precisare che non c'è un unico individuo che comanda e gestisce l'impresa, ma c'è una pluralità di individui, ossia imprenditori, banche, manager, rappresentanti dei dipendenti e così via: da qui la definizione di impresa consociativa, poiché permette la partecipazione di diverse categorie di individui. Per quanto riguarda la stabilità, essa è alta rispetto al nocciolo, che tende a durare nel tempo, nel senso che c'è un accordo di lungo periodo tra gli individui facenti parte del nocciolo stesso, bassa rispetto al parco buoi, che invece tende a cambiare abbastanza spesso. L'impresa consociativa ha come punto di forza la capacità di creare un progetto di lungo periodo (progettualità), stimolando e remunerando le diverse categorie di persone che partecipano al governo dell'impresa (si raggiunge cioè un compromesso tra i vari individui), ma ha come debolezza la scarsa flessibilità decisionale che spesso le impedisce di cogliere le opportunità che invece sa cogliere l'impresa padronale. In quanto a trasparenza, in questa tipologia d'impresa c'è una certa informazione per il parco buoi, finalizzata ad attirare azionisti, ma gli accordi che si stabiliscono tra le varie categorie di persone, e dunque, la gestione, rappresentano un'informazione riservata. Nell'impresa consociativa, la figura chiave è il nocciolo di controllo, essendo quest'ultimo più duraturo rispetto al parco buoi. ==Realtà tedesca e realtà giapponese== Tale modello, sebbene sia adottato sia in Germania che in Giappone, nelle due zone assume diversi aspetti. In Germania il ruolo del sistema bancario non è solo quello del finanziatore, ma anche quello dell'imprenditore, cioè le banche spesso acquistano delle azioni, divenendo comproprietarie dell'impresa e ottenendo il diritto a “sedere” in consiglio di amministrazione, se pur con una minoranza. In Giappone c'è una forte partecipazione dei dipendenti alla gestione dell'impresa che, in un certo senso è anche un'unità sociale oltre che produttiva, tant'è vero che per un giapponese essere licenziato è come essere espulso da una seconda famiglia. ==Bibliografia== *{{cita libro | autore= Lucio Potito | titolo= Economia aziendale| anno=2012 | editore= Giappichelli| città=Torino}} *{{cita libro | autore= Cavalieri E. - Franceschi R | titolo= Economia aziendale| anno=2010 | editore= Giappichelli| città=Torino}} [[Impresa padronale]] L'impresa padronale è un modello d'impresa a proprietà chiusa (o concentrata). Si caratterizza per l'appartenere a un numero ristretto di persone, spesso legate da rapporti familiari, se non addirittura a una sola persona, nei casi di unità di piccole dimensioni. I proprietari esercitano essi stessi il supremo potere di guida e di governo, assumendo di frequente, peraltro, le decisioni operative: in tal senso, essi rappresentano il soggetto economico e insieme svolgono funzioni dirigenziali. ==Caratteristiche== L'impresa padronale, che può essere di piccole, medie e grandi dimensioni, ha una struttura articolata e unitaria, poiché essa è per lo più connaturata con l'imprenditore, il quale è l'unico individuo al comando. Per quanto riguarda la stabilità, essa è alta, poiché di solito colui che la possiede, la mantiene per un lungo periodo e non intende alienarla, né trovare dei soci (in tal caso l'impresa avrebbe un CDA, cioè un consiglio di amministrazione). L'impresa padronale ha come punti di forza innanzitutto l'attitudine al sacrificio, poiché l'imprenditore considera l'impresa come parte di sé stesso ed è disposto anche a perdere pur di mantenerla in vita, in secondo luogo la creatività, e infine la capacità di saper cogliere le occasioni in maniera molto rapida. Ma per contro essa soffre di “nanismo”, nel senso che tende a restare relativamente troppo piccola di dimensioni, poiché spesso l'imprenditore non vuole soci e ciò gli impedisce di attirare risorse non solo finanziarie (il che riguarda la dimensione del patrimonio di cui dispone l'impresa), ma anche umane e qualificate (cioè il possesso di idonee competenze e capacità atte a gestire lo sviluppo), portando così a delle difficoltà sia finanziarie che di crescita e sviluppo dell'impresa. Nell'impresa padronale, la figura chiave è l'imprenditore, il soggetto creativo e molto attento alla qualità. ==Bibliografia== *{{cita libro | autore= Lucio Potito | titolo= Economia aziendale| anno=2012 | editore= Giappichelli| città=Torino}} *{{cita libro | autore= Cavalieri E. - Franceschi R | titolo= Economia aziendale| anno=2010 | editore= Giappichelli| città=Torino}} *John Carlins - L'Impresa padronale, Roma, Armando Editore, 2015 [[Net Asset Value]] N.A.V. è un acronimo che sta per Net Asset Value. È un metodo usato dalle società d'investimento per valutare il rendimento azionario nei loro portafogli e serve principalmente per: * Vendere nuove quote * Rimborsare le quote esistenti N.A.V. = (attività di mercato degli asset - passività) / (quote in circolazione) Tenuto conto che i fondi comuni pagano praticamente tutti i loro redditi e plusvalenze in forma di interessi e dividendi, il Total Return è una misura migliore del valore di un portafoglio. Nel caso dei fondi comuni di investimento di tipo aperto il NAV viene calcolato quotidianamente e comunicato attraverso i principali quotidiani a diffusione nazionale, valorizzato dal prezzo di chiusura a fine giornata delle varie attività in portafoglio; nel caso dei fondi chiusi, il NAV viene calcolato con frequenza meno elevata (solitamente mensile). Il N.A.V. viene contabilizzato a bilancio. Il suo valore può discostarsi dal prezzo di mercato per le quote del fondo, non appena queste iniziano ad essere scambiate in Borsa: il prezzo viene determinato dall'incontro di domanda e offerta, che a loro volta dipendono da altri fattori, non tutti riconducibili al bilancio di esercizio. L'investitore può scegliere se vendere le quote al prezzo di Borsa (che può anche essere inferiore al valore nominale e determinare una perdita secca in conto capitale), oppure di avvalersi delle finestre di entrata-uscita previste una/due volte all'anno (es. maggio/giugno e ottobre/dicembre) ad un prezzo prestabilito -non di Borsa- nel contratto per la vendita o l'acquisto di nuove quote: in alcuni fondi, il regolamento limita la finestra di uscita al fatto che sia possibile usufruirne solo se ci sono sufficienti nuove domande di sottoscrizione, altrimenti si slitta alla finestra successiva. Il fondo non si impegna al buy-back di quote proprie, nel caso in cui il socio che vuole vendere non trovi una domanda corrispondente di nuove quote. La finestra di entrata /uscita ha l'utilità di calmierare i prezzi di Borsa, con un mercato secondario (quello delle finestre) che opera acquisti e vendite ad un prezzo prestabilito contrattualmente. [[Rielaborazione dello stato patrimoniale]] Per la rielaborazione dello stato patrimoniale si utilizza il criterio finanziario. Con il criterio finanziario, gli impieghi vengono riclassificati secondo il loro grado di liquidità. Lo schema viene organizzato partendo dai mezzi più liquidi per arrivare a quelli meno liquidi. Gli impieghi si distinguono in attivo corrente e attivo immobilizzato. L'attivo corrente è composto dall'insieme degli elementi del patrimonio che possono trasformarsi in mezzi liquidi entro i 12 mesi successivi alla chiusura del bilancio. Le attività a breve si dividono in base a un grado decrescente di liquidità, in: * '''Disponibilità liquide:''' valori in cassa, c/c attivi bancari/postali, assegni e cambiali; * '''Disponibilità finanziarie:''' crediti verso clienti; * '''Altre disponibilità:''' partecipazioni, ratei, [[risconto|risconti]]; * '''Rimanenze:''' materie prime, sussidiarie e di consumo, prodotti in corso di elaborazione, semilavorati, prodotti finiti e merci, gli acconti corrisposti ai fornitori con segno positivo e gli acconti ricevuti dai clienti con segno negativo. L'attivo immobilizzato è composto dall'insieme degli elementi del patrimonio che si trasformano in mezzi liquidi in modo graduale. Sono elementi di utilizzo durevole e rimangono a disposizione dell'impresa per più esercizi. L'attivo immobilizzato si divide in: * '''immobilizzazioni immateriali:''' beni immateriali, costi pluriennali, avviamento, disaggi di emissione e quote di risconti con competenza pluriennale; *'''immobilizzazioni materiali:''' beni utilizzati per svolgere l'attività produttiva; *'''immobilizzazioni finanziari:''' finanziamenti concessi a terzi, partecipazioni azionarie e altri titoli. Le fonti vengono riclassificate secondo il grado di esigibilità. Con questo criterio, le fonti si dividono in: *'''passività correnti:''' fonti con scadenza a breve termine; *'''passività consolidate:''' fonti con capitale di debito che hanno scadenza superiore a 12 mesi; *'''patrimonio netto:''' se non si tiene conto della delibera, l'utile viene inserito sotto questa voce. *'''capitale proprio:''' se si tiene conto della delibera, l'utile viene diviso in due parti la prima incrementa il capitale proprio, l'altra viene destinata agli [[azionista|azionisti]] e verrà pagata sotto forma di [[Dividendo (economia)|dividendi]]. [[Holding]] Una holding, abbreviazione dell'inglese holding company, è una società che possiede azioni o quote di altre società. ==Tipi di holding== Esistono diversi tipi di holding. Quelle più comuni sono le seguenti: *holding finanziaria; *holding operativa; *holding capogruppo; *holding gestoria; *holding di famiglia. ===Holding finanziaria=== La holding finanziaria (anche detta "holding pura") è una holding che non svolge attività di produzione o scambio di beni o servizi (eventualmente svolgono tale attività di produzione o scambio le società partecipate o possedute dalla holding finanziaria). Esempi di holding finanziarie sono la Exor (la holding che controlla Fiat Chrysler Automobiles) e la Berkshire Hathaway. Quest'ultima ha partecipazioni in The Coca-Cola Company (8,3%), Moody’s Corporation (17,2%), American Express (12,1%), Burlington Northern Santa Fe Corporation (17,2%) e The Washington Post Company (18,1%). ===Holding operativa=== La holding operativa (anche detta "holding mista") è una holding che svolge attività di produzione o scambio di beni o servizi. La holding operativa è quindi antitetica alla holding finanziaria (una società non può essere contemporaneamente sia una holding finanziaria che una holding operativa). Un esempio di holding operativa è Mediobanca: oltre a possedere quote di Assicurazioni Generali (14,09%) e RCS (13,94%), eroga servizi finanziari alle imprese. ===Holding capogruppo=== La holding capogruppo (anche detta "società capogruppo" o semplicemente "capogruppo") è una holding che possiede azioni o quote di altre società in quantità sufficiente per esercitare un'influenza dominante sulla loro amministrazione. La holding capogruppo può essere una holding operativa o una holding finanziaria a seconda che svolga o non svolga attività di produzione o scambio di beni o servizi. Un esempio che può portare alla creazione di una holding capogruppo è il seguente. Un'azienda che presenta una struttura divisionale (ovvero presenta delle divisioni al suo interno) per output prodotto, può espandersi a tal punto da dover creare delle aziende tra loro separate per ogni output prodotto. A questo punto viene creata una holding che controlli tutte le altre società (giuridicamente autonome) attraverso la maggioranza azionaria. Il vantaggio di una holding capogruppo è il frazionamento del rischio tra le società e la possibilità di attuare finanziamenti elevatissimi attraverso partecipazioni a cascata. ===Holding gestoria=== La holding gestoria è una holding che gestisce società che hanno business con interdipendenze strategiche. Quindi tende sempre a ricercare sinergie tra i business. Anche la holding gestoria può essere una holding operativa o una holding finanziaria a seconda che svolga o non svolga attività di produzione o scambio di beni o servizi. Un esempio di holding gestoria è la Fiat Chrysler Automobiles che controlla il 100% delle società del settore automotive FCA Italy, FCA US e Maserati. ===Holding di famiglia=== La holding di famiglia è una holding controllata da componenti di una stessa famiglia. La holding di famiglia è molto diffusa in Italia, paese dove la holding di famiglia assume prevalentemente la forma giuridica della società in accomandita per azioni o della società a responsabilità limitata. Tra le più note holding di famiglia quotate alla Borsa di Milano ci sono: * [[Exor]], famiglia [[Agnelli (famiglia)|Agnelli]] - [[Fiat Chrysler Automobiles]], [[CNH Industrial]], [[Juventus Football Club]], [[Gruppo Banca Leonardo]]; * [[Fininvest]], famiglia [[Berlusconi]] - gruppo [[Mediaset]], [[Arnoldo Mondadori Editore]], [[Banca Mediolanum]], * Efiparind B.V. ([[Amsterdam]], [[Paesi Bassi|NL]]), famiglia [[Pesenti]] - gruppo [[Italmobiliare]], [[Italcementi]]; * [[Caltagirone (azienda)|Caltagirone S.p.A.]], famiglia [[Francesco_Gaetano_Caltagirone|Caltagirone]] - gruppo [[Caltagirone]], [[Cementir]], [[Vianini (azienda)|Vianini]]; * [[De Agostini|De Agostini Spa]], famiglie Drago e Boroli - gruppo [[De Agostini]], [[Lottomatica]]; * [[Edizione (azienda)|Edizione Srl]], [[famiglia Benetton]] - gruppo [[Benetton (azienda)|Benetton]], [[Autogrill]], [[Atlantia]] * Presa Spa e Fimedi Spa, famiglia Buzzi - [[Buzzi Unicem]]; * [[CIR - Compagnie Industriali Riunite|CIR]] e [[COFIDE]], famiglia [[Carlo De Benedetti|De Benedetti]] - [[Gruppo Editoriale L'Espresso]], [[Holding Sanità e Servizi|KOS]]. * F. Investements, famiglia [[Piero Ferrari|Ferrari]] - [[Ferrari N.V.]], [[Gruppo Ferretti]] ==Società consociate== Le società che hanno azioni o quote la cui proprietà è detenuta dalla medesima holding sono dette "consociate". In particolare, se la partecipazione societaria nella consociata è significativa ma non sufficiente a controllarne l'amministrazione, la consociata è chiamata, più specificatamente, "collegata". Se invece la partecipazione societaria nella consociata è sufficiente a controllarne l'amministrazione, la consociata è chiamata, più specificatamente, "controllata". ==Note==