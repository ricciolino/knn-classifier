economia
 * {{Thesaurus BNCF}} [[Deposito (diritto)]] In diritto, si definisce deposito il contratto mediante il quale una parte detta depositario riceve dall'altra, detta deponente (o depositante) una cosa mobile con l'obbligo di custodirla e restituirla in natura. Si pensi, ad esempio, al caso di chi affida in custodia la propria valigia al deposito bagagli della stazione o di chi lascia la propria automobile in un parcheggio custodito. La causa del deposito consiste, pertanto, nell'assicurare la custodia della cosa; al depositario non passa la proprietà (diritto) né il possesso di essa: egli la detiene soltanto, nell'interesse del depositante, e non può disporne né servirsene senza il consenso di quest'ultimo. Secondo quanto disposto dall'articolo 1767 del Codice Civile, il deposito si presume gratuito, salvo quindi una diversa volontà delle parti. ==Obbligazioni delle parti== Le principali obbligazioni del depositario sono le seguenti: * custodire la cosa secondo la ''diligenza del buon padre di famiglia''; ma, se il deposito è gratuito, un'eventuale responsabilità per colpa è valutata con minore severità; * non servirsi della cosa depositata; * restituire il bene in ogni momento in cui il depositante la richieda; d'altro canto però, il depositario può domandare in qualunque tempo di essere liberato dall'obbligo della custodia salvo che sia stato convenuto un termine nell'interesse del depositante; * restituire i frutti della cosa eventualmente percepiti * denunziare immediatamente il deposito fatto presso di sé, se scopre che la cosa proviene da un reato e gli è nota la persona al quale è stato sottratto * • denunziare immediatamente al depositante la perdita della detenzione in conseguenza di un fatto a lui non imputabile; Le principali obbligazioni del deponente sono: * rimborsare il depositario delle spese fatte per conservare la cosa; * ritirare la cosa depositata, a richiesta del depositario; * pagare l'eventuale compenso pattuito; * pagare le spese necessarie per la restituzione della cosa ==Cenni storici== La prima tutela giudiziaria del contratto di deposito risale al diritto romano e precisamente al periodo preclassico allorché il praetor concesse nell'ambito della sua iurisdictio unactio depositi in factum'' (e più tardi unactio depositi in ius'') per tutelare il proprietario di un bene mobile il quale avesse affidato la detenzione del bene ad un altro soggetto, nel caso in cui il depositario non restituiva il bene mobile alla richiesta del depositante. Vi furono fattispecie in cui, però, il depositario durante il periodo di deposito, andava incontro a spese indispensabili per la conservazione della res (ad esempio nel caso in cui si trattasse di un animale) o altre spese necessarie all'adempimento dell'obbligazione (p.es. spese di trasporto), o ancora, ricevesse danni dalla cosa depositata, in questo caso, il depositario poteva far valere l'obbligo di risarcimento nei confronti del depositante, tramite il ius retentionis, cioè, il diritto di tenere la cosa finché il depositante non avesse adempiuto. Il depositario non era inoltre responsabile del perimento della res dovuto a causa di forza maggiore, non risponderà neanche nell'ipotesi in cui essa venga danneggiata o rubata da terzi. L'impossibilità della restituzione sarà quindi in queste ipotesia carico del depositante, il quale potrà esperire direttamente l'actio furti (Gai. 3,207) o l'actio legis Aquiliae (per il danno iniura datum) contro l'autore dell'illecito. I giuristi romani distinguevano tre figure particolari di deposito: *Il '''deposito necessario''' (detto anche miserabile), che si verificava quando un soggetto, in caso di pericolo grave ed urgente (p.es. terremoto, incendio), si trovava costretto ad affidare la detenzione di uno o più beni ad un altro soggetto. In questa circostanza, il depositario che avesse abusato della situazione e si fosse comportato in maniera contraria alla [[buona fede]] veniva condannato alla restituzione del ''duplum'' di quanto aveva ricevuto. *Il '''deposito a causa di sequestro''', che si verificava quando un bene, conteso tra più persone, veniva affidato ad un terzo, detto sequestratario, affinché lo detenesse e lo consegnasse al vincitore della lite. Costui aveva sul bene, a differenza degli altri tipi di deposito, la cosiddetta ''possessium ad interdictum''. *Il '''deposito irregolare''', che aveva per oggetto una somma di denaro, trasferita in proprietà al depositario con previsione d'uso che impiegandolo secondo la sua destinazione economica, lo consuma restando così obbligato a restituirne altrettanto. E', a differenza degli altri tipi di deposito, difesa da un'azione in ius concepta (di buona fede), dalla possibilità di un patto per la corresponsione di interessi e nell'ineliminabile facoltà per il deponente di domandarne la restituzione in qualsiasi momento. ==Altri progetti== ==Testi Normativi== ==Collegamenti esterni== * {{Thesaurus BNCF}} libro torrente schlesinger [[Lettera di gradimento]] La "lettera di gradimento" o "lettera di patronage" (traducibile in italiano con lettera di presentazione) è una dichiarazione rilasciata ad una banca da un soggetto (di solito una società capogruppo o una società controllante) in sostituzione di una fideiussione vera e propria al fine di ottenere, rinnovare o mantenere un finanziamento ad una sua partecipata o controllata. Tale lettera era, in origine, una dichiarazione con cui le multinazionali anglosassoni operanti in Italia –in alternativa ad altre e più valide forma di garanzia– assumevano una sorta di paternità «morale» dell'operazione, comunicando al creditore la loro partecipazione nella società debitrice. In seguito poi, la forma di questa lettera è stata cambiata ed adattata alle singole circostanze, tanto da avere una diversa connotazione giuridica a seconda del contenuto che, di volta in volta, si è a questa attribuito, in virtù dell'ampia autonomia privata riconosciuta agli operatori economici. ==Classificazione delle lettere di patronage== La funzione tipica delle dichiarazioni contenute in tali lettere di gradimento non consiste propriamente nel “garantire” l'adempimento altrui, nel senso tecnico delle garanzie personali specificamente previste dal legislatore. Difatti, mentre in queste ultime il garante assume l'obbligo di eseguire la prestazione dovuta dal debitore principale, la funzione propria della lettera di patronage va ravvisata nel tentativo di rafforzare nel creditore il convincimento che il patrocinato farà fronte ai propri impegni. Per questo motivo la lettera di gradimento non costituisce una forma di garanzia tipica, ma piuttosto impropria, ossia atipica e innominata. Tale natura non vale tuttavia ad escludere alle dichiarazioni di patronage qualsiasi valore giuridico, dal momento che esse sono spesso collegate con operazioni di notevole rilievo economico e non è quindi ragionevole supporre che con il loro rilascio le parti abbiano inteso dar vita ad impegni considerevoli solo da un punto di vista sociale (cfr. Cass. civ. sez. I, sent. n. 10235 del 27/09/1995). La rilevanza giuridica delle lettere di patronage non è tuttavia sempre la stessa, ma varia a seconda del loro contenuto, per cui è possibile distinguere lettere di patronage “forti” e “deboli”. In base agli obblighi assunti dalla società capogruppo o controllante, le lettere di patronage si distinguono infatti in dichiarazioni deboli e dichiarazioni forti. ===Dichiarazioni deboli=== Sono lettere di mera comunicazione, chiamate anche con l'espressione lettere di conforto. Si tratta di dichiarazioni con cui il patrocinante (garante in senso atecnico), di norma rappresentato da una società capogruppo del soggetto patrocinato, fornisce ad una banca una serie di informazioni "rassicuranti" riguardo al patrocinato stesso, allo scopo di indurre l'istituto di credito a concedere a quest'ultimo un finanziamento o a concludere con esso un determinato affare o contratto. A questa categoria si riconducono: *le "dichiarazioni di consapevolezza", con cui il ''patronnant'' dichiara di essere al corrente del rapporto di finanziamento già in corso o in via di perfezionamento tra patrocinato e banca; *le "dichiarazioni di approvazione", con cui il ''patronnant'' dichiara di approvare il detto rapporto *le "dichiarazioni confermative di controllo", con le quali si enuncia la percentuale del pacchetto azionario del patrocinato posseduto (direttamente o indirettamente) dal ''patronnant''; *altre dichiarazioni eterogenee, con le quali si forniscono informazioni più o meno riservate, atte a rassicurare il destinatario (banca) circa la solidità economico-finanziaria e la solvibilità del patrocinato. ===Natura giuridica delle dichiarazioni deboli=== Le dichiarazioni cosiddette "deboli" costituiscono la forma più semplice e risalente di patronage. Esse nascono all'estero, in particolare in Francia, con la funzione di permettere al destinatario -in caso di inadempimento del patrocinato- la corresponsabilità del patronnant. Le dichiarazioni deboli di solito comprendono l'ammissione del fatto che il patrocinato è un'azienda del gruppo facente capo al patronnant, o è comunque sottoposto al suo controllo. Giuridicamente si configurano come confessione stragiudiziale di ingerenza, idonea a fondare la responsabilità solidale del dichiarante. In Italia, questa prassi è resa estremamente difficile a causa del precetto di cui all'art. 2362 del Codice civile, e dalla rigorosa interpretazione datane dalla giurisprudenza. La norma dell'art. 2362 è stata ritenuta applicabile anche al caso di società con socio unico, titolare (personalmente o tramite prestanomi) del 100% delle azioni o quote, ed insuscettibile di applicazione analogica ai casi in cui il socio di maggioranza, detto pittorescamente "socio tiranno", controlli completamente la vita e le scelte della società patrocinante, neutralizzando i poteri degli organi sociali. Secondo la giurisprudenza, la rilevanza delle dichiarazioni deboli è indubbia sul piano della responsabilità precontrattuale, qualora vengano fornite, dolosamente o colposamente, false informazioni. Se il patronnant si intromette scientemente nella trattativa tra due soggetti (banca e società patrocinata), tentando di avviarla, col peso della sua autorità, verso un determinato esito, raccogliendo e trasmettendo le informazioni senza la dovuta diligenza e correttezza, il patronnant stesso è obbligato a risarcire il danno eventualmente sofferto dal destinatario per aver fatto affidamento sul patrocinato in base alle notizie fornitegli dalla lettera di patronage. L'eventuale responsabilità del patronnant può essere affermata solo alla stregua dei principi sanciti dagli artt. 1337 e 1338 del Codice civile in tema di responsabilità precontrattuale. Il patrocinante viene infatti ad inserirsi nello svolgimento di trattative avviate tra altri soggetti, proprio al fine di agevolarne la positiva conclusione e di rafforzare il convincimento del creditore, creando così ragionevoli aspettative sul buon esito dell'operazione. La Suprema Corte di Cassazione ha ritenuto che tale situazione sia sufficiente a giustificare l'applicazione di quelle regole di diligenza, di correttezza e di buona fede dettate proprio al fine di evitare che gli interessi di quanti partecipano alle trattative possano essere pregiudicati da comportamenti altrui scorretti, e quindi in violazione dell'art. 1337 citato, che impone alle parti l'osservanza della buona fede nelle trattative e nella formazione del contratto (cfr. Cass. civ. sez. I, sent. n. 10235 del 27/09/1995 cit.). ===Dichiarazioni forti=== Sono per lo più lettere con assicurazione di solvibilità, ossia dichiarazioni con le quali il patrocinante assume, nei confronti del destinatario, una serie di impegni per il caso in cui questi accetti di far credito al patrocinato (o di concludere con esso l'affare). Rientrano in tale categoria: *l'impegno del ''patronnant'' a mantenere in futuro inalterata la propria partecipazione azionaria nella società patrocinata, ovvero di [[cessione|cederla]] solo dopo aver ottenuto il consenso della banca o dopo averla preavvertita ed aver fornito nuove garanzie; *le "dichiarazioni di influenza", con cui il ''patronnant'' si impegna ad esercitare la propria influenza sul patrocinato per ottenere che esso [[Adempimento|adempia]] agli [[Obbligo|obblighi]] contratti con la banca; *le "dichiarazioni di non svuotamento", con cui il ''patronnant'' si impegna a non pregiudicare, tramite la sottrazione di risorse o l'adozione di determinate politiche aziendali e gestionali, la situazione economico-finanziaria del patrocinato; *le "dichiarazioni di generale mantenimento della solvibilità", con le quali il patrocinante si impegna a far sì che il patrocinato sia sempre in grado di adempiere ai suoi obblighi, anche fornendogli i mezzi per far fronte alle specifiche [[Obbligazione (diritto)|obbligazioni]]; *la garanzia della regolare esecuzione del contratto tra banca e patrocinato, con cui il patrocinante, pur in difetto delle usuali forme sacramentali, manifesta in maniera univoca un patto di garanzia. In tal caso, spesso la dichiarazione forte può assumere i connotati giuridici della fideiussione vera e propria. ===Natura giuridica delle dichiarazioni forti=== Le dichiarazioni forti generano una obbligazione negoziale avente per oggetto un facere, in quanto il patronnant si impegna a tenere una certa condotta, in modo che la società controllata sia sempre nelle condizioni economiche di adempiere gli impegni assunti con la banca che le abbia concesso un prestito, mediante la suddetta lettera di conforto. Non si configura una promessa del fatto del terzo, bensì un'obbligazione assunta in proprio dal patronnant, costituente impegno giuridico vincolante di natura contrattuale e con finalità di garanzia (cfr. Cass. civ. sez. I, sent. n. 10235, 27/09/1995). In particolare, la lettera di patronage “forte” viene ricondotta dalla giurisprudenza della Corte di Cassazione nello schema negoziale delineato dall'art. 1333 del Codice civile. Tale norma disciplina il contratto con obbligazioni a carico del solo proponente e così dispone al comma 1: “La proposta diretta a concludere un contratto da cui derivino obbligazioni solo per il proponente è irrevocabile appena giunge a conoscenza della parte alla quale è destinata”. Benché l'articolo in questione sembri riferirsi unicamente a contratti, e dunque non a negozi unilaterali, tuttavia la giurisprudenza ha ritenuto di poter estendere lo schema negoziale dell'art. 1333 cod. civ. anche ad ogni promessa gratuita, con obbligazioni a carico del solo proponente come accade nella lettera di patronage, in quanto nella particolare ipotesi contemplata dall'articolo in esame, il rapporto può costituirsi senza bisogno di accettazione e quindi anche per effetto di un atto unilaterale. Lo schema delineato dall'art. 1333 c.c. si adatta perfettamente alle lettere di patronage, che abbiano carattere impegnativo, e non vi è quindi motivo di dubitare della loro efficacia vincolante, posto che tali dichiarazioni, sono pur sempre dirette a rafforzare la protezione dei diritti del creditore e, quindi, a realizzare interessi certamente “meritevoli di tutela” secondo l'ordinamento giuridico ai sensi dell'art. 1322, comma 2, del Codice civile (cfr. Cass. civ. sez. I, sent. n. 10235, 27/09/1995). ==Le lettere di policy== Alcuni autori hanno ritenuto di individuare, accanto ai due citati modelli di lettera di patronage, un terzo schema, rappresentato dalle cosiddette lettere di policy. Con la lettera di policy, il patronnant, pur senza assumere impegni precisi, informa genericamente il destinatario (banca) che è "politica generale del gruppo" fare in modo che le imprese che ne fanno parte (tra le quali, la patrocinata) siano sempre in grado di adempiere. Tali lettere, pur non contenendo impegni contrattuali che obblighino la capogruppo a garantire in ogni caso l'adempimento della patrocinata, determinano la responsabilità del patronnant ai sensi dell'art. 2043 del Codice civile, quando siano state emesse fraudolentemente, e cioè a favore di un soggetto che già si sapeva non sarebbe stato in grado di adempiere. Secondo una visione di una diversa dottrina, con questo tipo di lettera la capogruppo patronnant si limiterebbe a comunicare la politica generalmente seguita dal suo gruppo, ma non anche a seguirla (come accade per le dichiarazioni forti). ==Ipotesi applicativa== Con la risoluzione n. 54/E del 19 aprile 2006, l'Agenzia delle entrate ha precisato le modalità con le quali gli attuali azionisti delle società concessionarie del servizio nazionale di riscossione delle entrate devono prestare le garanzie previste dal comma 11 dell'art. 3, del decreto legge n. 203 del 30 settembre 2005. Il citato provvedimento normativo contiene, tra le altre, le disposizioni relative alla riforma della riscossione. A decorrere dal 1º ottobre 2006, infatti, sarà soppresso l'attuale sistema di affidamento in concessione del servizio, attribuendolo all'Agenzia delle entrate che lo eserciterà mediante la società "Riscossione Spa", società a capitale prevalentemente pubblico, costituita dall'Agenzia stessa e dall'Inps, con un capitale iniziale di 150 milioni di euro. La lettera di patronage, disciplinata dal comma 3 dell'art. 28 del D.lgs n. 112 del 1999, deve essere prestata da parte della società capogruppo di un gruppo con patrimonio netto superiore a 258.228,45 euro, mediante assunzione diretta delle obbligazioni derivanti dall'attività di riscossione svolta dalle società controllate. Per questa forma di garanzia, tipica e nominata solo e soltanto per quello che riguarda il settore tributario, è prevista l'immediata escussione, con obbligo di versamento delle somme dovute entro trenta giorni dalla richiesta dell'Agenzia delle entrate, formulata con raccomandata A/R, in conseguenza di eventuali violazioni degli obblighi concessori compiuti nel periodo di gestione dell'attività di riscossione. ==Collegamenti esterni== *{{cita web|http://137.204.237.100/materiali_didattici/Archivio-04-05/I%20Anno/diritto_civile/modulo_galgano/CASS_10235_95.htm|sentenza Cassazione n. 10235 del 1995}} *{{cita web|http://www.giustizia.it/cassazione/leggi/dlgs112_99.html#ART3|D.Lgs. 112/1999 sulla riscossione delle imposte}} [[Assegno]] L'assegno bancario è un titolo di credito attraverso il quale un soggetto (traente) ordina alla banca (trattario) di pagare al portatore legittimo del titolo una somma di denaro esattamente determinata nel titolo. ==In Italia== In Italia diverse disposizioni di legge trattano dell'assegno bancario, ma la norma principale in materia è il regio decreto 21 dicembre 1933 n. 1736. ===Requisiti per l'emissione=== Al di là di quelle relative ai requisiti formali del titolo, vi sono due condizioni sostanziali che devono sussistere affinché un assegno bancario risulti validamente emesso: * Il ''rapporto di provvista'' cioè la presenza di una sufficiente disponibilità (in termini di saldo attivo oppure di credito concesso dalla banca) del conto su cui l'assegno è tratto * La ''convenzione di assegno'', ovvero l'autorizzazione da parte della banca di emettere assegni Fisicamente, gli assegni bancari sono moduli compilabili, raccolti in libretti distribuiti dagli stessi enti bancari, nei quali si trovano già espressi, oltre alla denominazione ed indirizzo della banca trattaria: * L'indicazione di 'assegno bancario' * L'ordine incondizionato di pagare Compete poi a chi emette l'assegno (traente) apporvi: * Data e luogo. Elementi importanti, in particolare, per il conteggio dei termini di presentazione (o di [[protesto]]) e conseguentemente, in caso di mancato pagamento, di quelli di efficacia dell'assegno come titolo esecutivo. * Importo da pagare, indicato in cifre e in lettere. * Nome del beneficiario. * Firma del traente, che deve essere autografa. La banca deve rifiutare di pagare un assegno non emesso nel rispetto delle condizioni sostanziali e dei requisiti formali. Altrimenti non potrebbe validamente addebitarlo sul conto del traente. ====Girata==== Con il termine girata si intende un'operazione con cui il girante (colui che "cede" il titolo) ordina che il pagamento dell'assegno venga effettuato nei confronti del giratario. Riguarda l'assegno bancario all'ordine. La girata, che può essere effettuata più volte, si concretizza apponendo una firma nell'apposito spazio sul retro dell'assegno, indicando il nome del giratario, ovvero la persona a cui si intende trasferire il diritto soggettivo di esigere la prestazione risultante dal titolo. Con l'apposizione di detta firma, il beneficiario si assume la responsabilità del buon esito del pagamento, innestando così la funzione di garanzia propria di tale negozio giuridico in base al quale il girante risponde nei confronti dei giratari successivi, diventando così obbligato di regresso. (Cioè: il girante si obbliga a pagare anche se il conto corrente dell'emittente risulta scoperto). Tale responsabilità può però essere eliminata con l'apposizione della clausola senza garanzia, che elimina la responsabilità nei confronti dei successivi giratari, o ancora, se l'intenzione di eliminare tale responsabilità sia di un soggetto al quale il titolo è pervenuto già girato, egli dovrà apporre la clausola cosiddetta non all'ordine, che evita la responsabilità del girante nei confronti dei giratari successivi ai sensi dell'art. 21 l. ass. (R.D. 1736/1933). Tale clausola, se apposta dall'emittente, avrà funzione diversa: escluderà la circolazione cartolare, sempre che le parti non decidano di far circolare l'assegno sul quale tale clausola è apposta, con le forme e gli effetti della cessione ordinaria (pagamento in contanti del chéque). A partire dal 2007, i libretti di assegni in Italia sono emessi con la CLAUSOLA "non trasferibile", salvo diversa indicazione da parte del cliente, previo assolvimento dell'imposta di bollo. ====Non trasferibile==== La clausola non trasferibile impedisce la girata dell'assegno, e di fatto rende l'assegno un titolo nominativo, consentendone l'incasso al solo beneficiario. Si può apporre la clausola "non trasferibile" anche dopo una o più girate (penultimo comma art.43 della Legge sull'assegno) onde evitare ulteriormente la circolazione dell'assegno. Il d.lgs. 21 novembre 2007, n. 231 ha stabilito che assegni bancari e postali emessi per importi pari o superiori a 1.000 euro debbano recare obbligatoriamente tale clausola, unitamente all'indicazione del beneficiario. Ciò al fine di prevenire il riciclaggio di denaro. In precedenza, il correntista otteneva dalla banca un libretto di assegni che, salvo diversa indicazione, potevano essere girati a creditori terzi. Su ogni assegno vi era un apposito spazio bianco, in modo da permettere di specificare la clausola della non trasferibilità, ossia che tale titolo di credito poteva essere presentato all'incasso solamente dal beneficiario. Attualmente, al correntista viene consegnato un libretto di assegni personali e non trasferibili; i vecchi libretti devono essere richiesti esplicitamente e comportano una imposta di bollo di 1,5 euro per ciascun modulo di assegno, versata alla Banca e da questa allo Stato. L'introduzione di tale normativa costituisce un deterrente al riciclaggio di denaro sporco, poiché i continui passaggi da un conto corrente all'altro mediante girata rendevano difficile la tracciabilità del denaro di provenienza mafiosa o illegale. Si ricorda che i suddetti limiti sono stati più volte modificati. La seguente tabella schematizza gli importi delle soglie in relazione agli ambiti temporali di riferimento, degli assegni "liberi" e dei libretti al portatore: * Fino al 29.4.2008: 12.500,00 euro * Dal 30.4.2008 al 24.6.2008: 5.000,00 euro * Dal 25.6.2008 al 30.5.2010: 12.500,00 euro * Dal 31.5.2010 al 12.8.2011: 5.000,00 euro * Dal 13.8.2011 al 5.12.2011: 2.500,00 euro * Dal 6.12.2011: 1.000,00 euro * Dal 1.1.2016: 3.000,00 euro ====Sbarramento==== Lo sbarramento, cioè l'apposizione di due sbarre sulla facciata anteriore dell'assegno, indica l'obbligo per la banca dell'emittente di pagare l'assegno solo a un'altra banca o a un proprio cliente. A tal proposito si deve fare attenzione se fra le due sbarre vi sia la semplice dicitura di "banchiere", poiché in tale caso l'assegno può essere pagato solo a un proprio cliente o a qualsiasi banca (ipotesi di "sbarramento generale"). Nel caso in cui fra le due sbarre vi sia stato invece apposto il nome di un banchiere, il soggetto legittimato al pagamento sarà infatti il banchiere indicato, ovvero, se quest'ultimo soggetto è il trattario, il pagamento verrà effettuato in favore di un suo cliente (ipotesi di "sbarramento speciale"). In altre parole a un beneficiario di un assegno sbarrato che non sia titolare di alcun conto corrente è preclusa ogni possibilità di incasso del titolo in forma liquida. Ad ogni modo, si ricorda che - quando l'assegno non è sbarrato - non è sempre possibile incassarlo recandosi presso la filiale di emissione. =====Incasso di un assegno in forma liquida===== L'art. 31 del R.D. che disciplina la materia degli assegni bancari recita testualmente: "L'assegno bancario è pagabile a vista". L'incasso di un assegno in forma liquida dovrà avvenire presso la filiale della banca dove risiede il C/C del traente, muniti di un documento di riconoscimento valido. Principalmente a causa della ampia circolazione di documenti falsi, la filiale potrebbe richiedere la presenza di un notaio che certifichi l'identità del beneficiario a spese dello stesso beneficiario. Rimane sempre la possibilità di versare il titolo di credito presso il proprio istituto bancario attraverso la girata per incasso. È possibile che la banca richieda almeno 2 documenti per accertare l'identità della persona. Normalmente l'assegno presenta un tempo di incasso che corrisponde a 8 giorni nel caso di immissione nella stessa piazza della banca debitrice e di 15 giorni nel caso di diversa piazza. Superato tale scadenza l'assegno può ancora essere incassato, ma in caso di mancanza di fondi il portatore non può rifarsi sul titolare. ====Spillatura o Troncatura==== Con la spillatura (altrimenti detta "troncatura") si indica che un assegno non è più valido, ossia che ha finito di circolare. Per rendere spillato un assegno basta tagliarne l'angolo superiore sinistro. Lo fa naturalmente la banca stessa al momento dell'incasso. Un tempo la troncatura consentiva anche di identificare agevolmente gli assegni che passavano dalla stanza di compensazione cosiddetta "", ancora integri, da quelli negoziati in prima presentazione con la procedura telematica (detta per questo anche "check truncation"), attualmente utilizzabile - salvo eccezioni - solo per gli assegni bancari di importo inferiore a 3.000,00 Euro (l'importo è stato innalzato ad € 5.000,00 a decorrere dal 18 ottobre 2010) e per gli assegni circolari di qualsiasi importo, che in "" erano, appunto, troncati, ovverosia tagliati nell'angolo superiore. Più recentemente nel sistema bancario è invalsa la prassi di troncare tutti gli assegni al momento della negoziazione allo sportello, senza distinguere tra quelli che potranno essere negoziati in "check" da quelli che invece, superando i limiti di importo della procedura telematica, dovranno essere necessariamente negoziati in stanza di compensazione. Tale scelta è stata dettata dalla volontà di privilegiare l'aspetto della sicurezza, impedendo che gli assegni, una volta lavorati allo sportello, non possano in nessun modo essere rinegoziati per l'incasso. ====Gli assegni circolari==== Gli assegni circolari sono predisposti dall'istituto bancario quando il denaro necessario al pagamento è già disponibile presso l'istituto stesso. Si tratta di un titolo di credito all'ordine emesso da un istituto di credito autorizzato dalla Banca d'Italia ed è esigibile a vista presso una qualunque sede, succursale o agenzia della banca emittente; come per l'assegno bancario, sarà necessario esibire un documento valido e, se richiesta, la presenza di un notaio. Il diritto del beneficiario a riscuotere la somma indicata sull'assegno circolare è trasferibile mediante girata solo nel caso in cui l'assegno è emesso in forma libera ovvero dietro pagamento da parte del richiedente dell'imposta di bollo di 1,50 € per ciascun modulo o vaglia alla banca emittente e solo se di importo inferiore a € 1.000,00 (€ 2.500,00 con decorrenza 13 agosto 2011, l'importo limite di 5.000 € posto dalla normativa antiriciclaggio in materia di assegni, di libretti di deposito al portatore, di titoli al portatore e di utilizzo di denaro contante era già stato ridotto a 2.500 €). Le nuove disposizioni sono state introdotte dall'art. 2 del D.L. 13 agosto 2011 n. 138, a modifica dell'art. 49 del d. lgs. 21 novembre 2007 n. 231. Tutti gli assegni bancari, postali e circolari d'importo pari o superiore a 2500 € devono recare l'indicazione del nome o della ragione sociale del beneficiario e la clausola di non trasferibilità; il cliente tuttavia può richiedere per iscritto il rilascio in forma libera di assegni circolari e di moduli di assegni bancari, da utilizzarsi, in detta forma libera, esclusivamente per importi inferiori a 1000 € (vale a dire fino a 999,99 €, mentre il decreto legge n. 138 del 13 agosto 2011 fissava il limite di euro 2.499,99), eccettuate le ipotesi in cui le beneficiarie dei titoli siano banche o Poste Italiane S.p.A. Al fine di garantire i beneficiari di tali titoli, gli stessi indicano l'importo massimo per il quale possono essere emessi. =====I soggetti===== In esso troviamo due soggetti: * la banca emittente; * il beneficiario. La banca emittente assume l'obbligo di pagare a vista l'assegno, che può essere presentato per la riscossione presso uno qualsiasi dei suoi sportelli. Inoltre possono emettere assegni circolari solo le banche che dispongono dell'autorizzazione, rilasciata dal comitato interministeriale per il credito e il risparmio (CICR). Il beneficiario è il soggetto al favore del quale deve essere effettuato il pagamento. Per ottenere l'emissione del titolo un soggetto, denominato richiedente, deve farne domanda alla banca compilando un apposito modulo e versare in contanti la somma corrispondente o, se correntista, ordinare un addebitamento di pari importo sul proprio conto. Il rilascio dell'assegno circolare, quindi, non è subordinato all'esistenza di un rapporto tra banca e richiedente. =====La copertura dell'assegno circolare===== La copertura dell'assegno circolare viene costituita al momento stesso dell'emissione e, quindi, non può mai essere a vuoto. Questa caratteristica lo rende sicuro come se fosse denaro contante. Nella pratica commerciale, si ricorre frequentemente all'assegno circolare nei regolamenti a distanza e nei passaggi di proprietà di beni immobili. Nonostante gli assegni circolari siano "a copertura garantita" erano ancor meno facilmente incassabili in contanti da un non cliente di una banca, perché più frequentemente falsificati rispetto agli assegni ordinari, anche se oggi il problema è superato dalla modestia della somma incassabile in contanti (€ 999,99). =====I requisiti essenziali===== L'assegno circolare deve contenere i seguenti requisiti essenziali: * la denominazione di assegno circolare inserita nel titolo; * la promessa incondizionata della banca emittente di pagare a vista una somma determinata; * l'importo indicato sia in cifre sia in lettere; * il nome del beneficiario; * il luogo e la data di emissione; * la firma dell'istituto emittente, nella persona di un suo funzionario. =====Ulteriori elementi===== Oltre a questi elementi, ogni assegno circolare presenta: * Un numero attribuito dalla banca emittente; * Una riga di cifre, stampata con inchiostro magnetico, la cui lettura, per mezzo di speciali lettori ottici, consente alla banca di velocizzare le operazioni di contabilizzazione e smistamento degli assegni; * Un quadro di controllo in cui figurano cifre destinate ad essere perforate al momento dell'emissione per impedire alterazioni dell'importo del titolo. =====Parti dell'assegno===== L'assegno circolare è costituito da due parti: * la matrice * la figlia. La matrice è un talloncino che può essere conservato dal richiedente per ricordare gli estremi dell'operazione: contiene l'indicazione dell'importo, del beneficiario e il numero dell'assegno. La figlia è l'assegno circolare vero e proprio, con il quale la banca emittente promette di pagare a vista al beneficiario. =====Termine di pagamento===== L'assegno circolare, a differenza dell'assegno bancario, non può mai essere emesso al portatore; trattandosi di un titolo all'ordine, può essere trasferito solo con la girata. L'assegno circolare deve essere presentato per il pagamento presso qualunque sportello della banca emittente entro 30 giorni dalla data di emissione. La presentazione oltre tale termine non comporta il mancato pagamento del titolo, ma una diminuzione degli strumenti di tutela nei confronti del beneficiario. =====L'imposta di bollo===== L'emissione di un assegno circolare costituisce un servizio che la banca offre a chi ne fa richiesta senza prendere compensi per i costi amministrativi e gli oneri fiscali che l'operazione comporta. L'emissione di assegni circolari consente alle banche di conseguire vantaggi: * dispongono dei fondi versati dal richiedente per il periodo che intercorre tra la data di emissione e quella di pagamento del titolo, senza dover corrispondere interessi; * hanno la possibilità di ampliare la propria clientela, grazie agli effetti promozionali derivanti dall'offerta di questo specifico servizio. ====Illeciti amministrativi==== Il decreto legislativo 30 dicembre 1999 n. 507 ha disposto la depenalizzazione di condotte in materia d'assegno antecedentemente prevedute dalla legge come reato. I soggetti che staccano assegni scoperti e che non provvedono a coprirli entro i termini di legge possono essere protestati qualora il titolo sia stato presentato per tempo all'incasso. I nominativi sono inoltre iscritti nella centrale d'allarme interbancaria (CAI) se entro sessanta giorni non provvedono a pagare l'assegno comprensivo della penale (10% dell'importo facciale) + interessi oneri e accessori. L'iscrizione alla CAI comporta l'interdizione ad emettere assegni per un periodo di 6 mesi. In particolare si fa riferimento all'emissione d'assegno senza autorizzazione ed all'emissione d'assegno senza provvista (il cosiddetto scoperto). L'art. 28 del predetto decreto legislativo ha sostituito l'art. 1 della legge 15 dicembre 1990 n. 386 che attualmente recita così: * Chiunque emetta un assegno bancario o postale senza l'autorizzazione del trattario è punito con la [[sanzione amministrativa]] del pagamento di una somma da euro 1.032 (lire due milioni) ad euro 6.197 (lire dodici milioni). * Se l'importo dell'assegno è superiore a euro 10.329,14 (lire venti milioni) o nel caso di reiterazione delle violazioni, si applica la sanzione amministrativa pecuniaria da euro 2.065 (lire quattro milioni) ad euro 12.394 (lire ventiquattromilioni). * Nei casi previsti dai commi 1 e 2 non è ammesso il [[pagamento in misura ridotta]] ai sensi dell'art. 16 della legge 24 novembre [[1981]] n. 689. In relazione all'emissione di assegno senza provvista l'art. 29 del decreto legislativo n. 507/1999 ha modificato il testo dell'art. 2 della legge n. 386/1990 che attualmente così recita: * Fuori dei casi previsti all'art.1, chiunque emette un assegno bancario o postale che, presentato in tempo utile, non venga pagato in tutto o in parte per difetto di provvista è punito con la sanzione amministrativa pecuniaria da euro 516 (lire un milione) ad euro 3.096 (lire sei milioni). * Se l'importo dell'assegno è superiore ad euro 10.329 (lire ventimilioni), o nel caso di reiterazione delle violazioni, si applica la sanzione amministrativa pecuniaria da euro 1.032 (lire duemilioni) ad euro 6.192 (lire dodici milioni). * Nei casi previsti dai commi 1 e 2 non è ammesso il pagamento in misura ridotta ai sensi dell'art. 16 della legge 24 novembre [[1981]] n. 689. ==Note== ==Altri progetti== ==Collegamenti esterni== * {{Thesaurus BNCF}} * {{Treccani|assegno_(Dizionario-di-Economia-e-Finanza)|Assegno}} * {{cita web|http://www.intrage.it/rubriche/consumatori/sistemi_pagamento/come_si_compila_assegno/index.shtml|Come si compila l'assegno}} [[Tasso di sconto]] Con tasso di sconto si intende il tasso applicato per il calcolo dello sconto. ==Carte di credito== Il tasso di sconto è una percentuale sull'ammontare della transazione che il titolare della carta deve pagare su ogni operazione eseguita con la carta di credito. ==Matematica== Il tasso di sconto si applica quando si vuole conoscere il valore attuale di flussi di cassa futuri; quando cioè, a partire da una somma attuale, si conosce il montante futuro e si raffronta tale variazione con lo stesso montante futuro. Nel caso in cui, ad esempio, si abbiano 80 € in contanti, con i quali si acquista uno zero coupon bond che rimborsa € 100 dopo un anno, il tasso di sconto rappresenta lo "sconto" che riconduce il flusso di cassa futuro di 100 al valore odierno : Il tasso di interesse, al contrario, è calcolato ponendo 80 come base: Per ogni tasso di interesse esiste dunque un tasso di sconto e viceversa. In formule: Un altro modo per pensare al tasso di sconto è quello di considerare che esso ci spiega quanta parte del valore futuro di un attivo è composto da interesse e quanta parte è capitale. Ad esempio, se depositiamo 100 € su un conto che paga un interesse del 50% in 10 anni, l'ammontare che riceveremo al decimo anno sarà 150 €. Il tasso di sconto è 0,5/(1+0,5) = 1/3 o 33,3%. In funzione di ciò, potremo dire che 33,3% di 150 € è interesse e 66,7% è capitale. Quando ci si riferisce ad un movimento di cassa che "ha scontato il", ci si riferirà al tasso di interesse e non al tasso di sconto matematico adeguato. Tuttavia, i due sono concetti separati nella matematica finanziaria. ==Politica monetaria== In politica monetaria il tasso di sconto è il tasso di interesse al quale un istituto di credito, ad esempio una banca, paga i fondi monetari di breve durata direttamente alla banca centrale. Chiaramente la banca non emetterà mai prestiti alla clientela e allo Stato con un tasso inferiore al tasso di sconto. Il tasso di sconto informa l'intera struttura dei tassi di interesse, ed è la leva monetaria che le banche centrali usano per regolare l'offerta di moneta. ==Valutazione di progetti d'investimento== Il tasso di sconto è utilizzato anche per valutare il valore attuale dei flussi di cassa futuri generati da un progetto d'investimento; tecnicamente è un'operazione di attualizzazione dei flussi di cassa. Il tasso di sconto usato varia da progetto a progetto e può essere ricavato da varie fonti informative, a discrezione di chi effettua la valutazione. A seconda della metodologia utilizzata nella valutazione dell'investimento il tasso di sconto viene computato in diverse maniere ed assume diversa dicitura.