economia
 * {{Thesaurus BNCF}} *[http://www.dt.tesoro.it/it/prevenzione_reati_finanziari/anti_usura/operazioni_creditizie_tassi.html Categorie delle operazioni creditizie e tassi soglia antiusura] sul sito del Dipartimento del Tesoro [[Commissione (contratto)]] In diritto si definisce commissione il contratto mediante il quale una parte, detta commissionario, si obbliga ad acquistare o vendere beni in nome proprio (obbligandosi cioè personalmente nei confronti di terzi con i quali entra in contatto) e per conto di un'altra parte cliente detta committente. La commissione è un contratto a titolo oneroso. Tale nozione è accolta nel codice civile italiano all'art. 1731. ==Tipicità e disciplina== Nel codice la commissione è ricondotta ad un mandato, connotato però da due note caratterizzanti: una è la specificità dell'oggetto dell'incarico (che deve consistere nella conclusione, da parte del commissionario, di contratti di compravendita) e l'altra è l'assenza di poteri di rappresentanza in capo all'agente (infatti, il commissionario provvede alla stipula in nome proprio e per conto del committente). Le compravendite affidate al commissionario non devono necessariamente rientrare nella attività professionale del committente; è dibattuto invece se il commissionario debba esercitare la sua attività professionalmente (LUMINOSO; COSTANZA) o se ciò non sia necessario (MINERVINI). La commissione è naturalmente onerosa. Si differenzia dalla agenzia, da procacciamento d'affari e dalla mediazione perché mentre in questi ultimi rapporti (anch'essi di lavoro autonomo) l'oggetto è costituito da un'attività materiale che agevola la stipula di contratti futuri, nella commissione l'oggetto è proprio la stipula di un contratto futuro, e l'attività che il commissionario compie è solo funzionale a questo scopo (non è, cioè, oggetto dell'obbligazione principale). Netta è anche la differenza con il franchising e con le concessioni di vendita in genere: nella commissione a vendere, infatti, non c'è operazione di scambio tra il committente-produttore ed il commissionario-intermediario: il commissionario, infatti, acquista in via strumentale allo scopo di poter vendere i prodotti per conto del committente. Nelle altre figure menzionate, invece, tra fabbricanti ed intermediario c'è un vero e proprio rapporto di scambio e l'intermediario, successivamente, venderà la merce ricevuta in nome e per conto propri. La commissione è regolata dalle norme sul mandato in nome proprio, fatta salva la prevalenza di quelle speciali dettate dal codice agli articoli 1731-1736. Ex articolo 1732 I comma il commissionario è autorizzato a concedere dilazioni nel pagamento dei beni che ha venduto per conto del committente solo in conformità agli usi del luogo in cui l'affare è stato concluso o in virtù di apposito patto; il II comma stabilisce che se concede dilazioni in assenza di questi presupposti, il committente potrà esigere direttamente dal commissionario il pagamento immediato. Il III comma infine dispone che il commissionario che abbia accordato una dilazione deve indicare al committente la persona del contraente ed il termine concesso per il pagamento: in difetto l'operazione si considererà fatta senza dilazione e si applicherà il secondo comma. Il secondo comma così descritto rappresenta una deroga al principio generale in tema di eccesso di mandato (articolo 1711): è indubbio, infatti che la concessione di una dilazione al di fuori dei presupposti legali costituisce un atto eccedente rispetto ai limiti dell'incarico ricevuto. Così la norma aggiunge alla facoltà del mandatario (committente) di rifiutare l'incarico il potere di esigere direttamente ed immediatamente dal commissionario il prezzo pattuito. Il III comma, invece, è una sanzione per il caso di omessa comunicazione dei dati richiesti al committente. ==Lo star del credere== In dipendenza di un patto espresso o (e questa è una notevole differenza rispetto alla corrispondente disciplina del mandato) in virtù di apposito uso normativo, il commissionario è tenuto allo “star del credere”, quindi deve mantenere indenne il committente a fronte dell'eventuale inadempimento del terzo con cui ha contrattato. Gli usi vanno individuati rispetto al luogo di svolgimento dell'incarico. Anche nella commissione lo star del credere rappresenta una modifica al regime comune del rischio dell'inadempimento del terzo, che in genere è a carico del committente. Si promette quindi il fatto del terzo e si assume un'obbligazione di garanzia del tipo di quella regolata dall'articolo 1381. Nella pratica, lo star del credere non pone a carico del commissionario tutto il rischio dell'inadempimento, ma solo una sua percentuale. Con la legge 21 dicembre 1999 n.526, la normativa in merito allo "star del credere" è stata abolita per quel che attiene il contratto di agenzia, andando così a sollevare da qualsiasi partecipazione alle perdite l'agente (è stato, infatti, aggiunto un terzo comma all'art. 1746 c.c. secondo il quale è vietato il patto che ponga una responsabilità, anche solo parziale, a carico dell'agente per ciò che attiene l'inadempimento del terzo). Tale decisione risulta alquanto controversa in quanto, se da un lato allevia le problematiche dell'agente, dall'altro secondo alcuni giuristi, lo "deresponsabilizza" andando a creare pericolose situazioni di "superficialità" nel trattamento del credito verso il cliente. ==L'entrata del commissionario nel contratto== È il caso del “commissionario contraente in proprio” regolato dall'articolo 1735: nella commissione a vendere o ad acquistare titoli, divise o merci aventi un prezzo corrente (risultante da atto della pubblica autorità o da listini di borsa e mercuriali), salva diversa disposizione del committente, il commissionario può fornire ai prezzi suddetti i beni che deve comprare o acquistare per sé i beni che deve vendere, mantenendo in entrambi i casi il diritto alla provvigione. Quello descritto è dunque un legittimo modo di adempimento dell'obbligazione assunta dal commissionario: infatti, se diversamente avesse ritenuto, il legislatore non avrebbe mantenuto il diritto alla provvigione. Numerose sono però le tesi proposte in materia di ricostruzione strutturale della fattispecie: per un primo gruppo di autori, a seguito dell'entrata del commissionario nel contratto non si instaura tra costui ed il committente un rapporto ulteriore rispetto a quello di mandato, che resta così unico e perciò, secondo questa prospettiva, sarebbe l'unica fonte degli effetti giuridici dell'entrata (CARRARO). Altra tesi, invece, ritiene che un rapporto contrattuale di compravendita andrebbe ad affiancarsi a quello di mandato, o che addirittura questo rapporto ulteriore si sostituirebbe a quello nascente dal mandato (LUMINOSO, PUGLIATTI). A favore della seconda tesi sta il rilievo per cui, escludendo che un rapporto di compravendita si assommi a quello di mandato, si andrebbe a stravolgere il profilo funzionale del mandato stesso, che si troverebbe a svolgere compiti tipici della vendita: si andrebbe infatti ad attribuire alla commissione il ruolo di titolo giustificativo dello scambio di attribuzioni patrimoniali, che invece è una funzione tipica della compravendita. Inoltre, se si ritenesse esistente solo il mandato, sarebbe difficile risolvere, per mezzo delle norme che lo riguardano, problemi pratici che si possono porre nell'esecuzione del contratto (si pensi, ad esempio, ai vizi della cosa venduta o acquistata). Se si accetta la tesi per cui, in aggiunta al rapporto di mandato, nasce anche un rapporto di compravendita tra committente e commissionario, occorre però verificare quale ne sia la fonte: la questione è problematica soprattutto se si muove dalla prospettiva che considera essenziale, per potersi parlare di contratto, la bilateralità dello stesso e quindi il consenso. Tuttavia, parte della dottrina (LUMINOSO, SACCO) rileva a tal riguardo come non si possa parlare di dogma del consenso, visto come la legge stessa, in alcuni casi, configura un contratto al di fuori di un accordo. In questo senso si parla di contratto a formazione unilaterale, dove il contratto stesso si origina da una sola manifestazione di volontà negoziale, in maniera tale da rendere applicabile al rapporto che nasce le norme generali sul contratto e quelle specifiche che regolano un dato tipo convenzionale. Di certo, però, in mancanza di accordo il contratto sarà considerabile come effettivamente presente solo nei casi stabiliti dalla legge. ==Testi Normativi== [[Fairtrade Labelling Organization]] Fairtrade International, o FLO (Fairtrade Labelling Organizations), è l'organizzazione internazionale non profit responsabile del Marchio di Certificazione del commercio equosolidale FAIRTRADE e il capofila del sistema Fairtrade. Attraverso un circuito globale si propone l'obiettivo di supportare i lavoratori e gli agricoltori più svantaggiati dei Paesi in via di sviluppo, offrendo loro l'opportunità di entrare nel sistema commerciale internazionale in condizioni di trasparenza e correttezza per migliorare le loro condizioni di lavoro e di vita. La certificazione Fairtrade garantisce che i prodotti che recano il marchio Fairtrade siano stati realizzati nel rispetto dei diritti dei lavoratori in Asia, Africa, America Latina e siano stati acquistati secondo i criteri del commercio equo, ovvero assicura ai produttori dei Paesi in via di sviluppo il pagamento di un prezzo minimo equo e stabile (Fairtrade Minimum Price) e un margine di guadagno aggiuntivo da investire in progetti sociali e sanitari per le comunità e il rispetto delle colture locali (Fairtrade Premium). Ad oggi il sistema Fairtrade coinvolge a livello globale 1,3 milioni di agricoltori e lavoratori in oltre 70 paesi di Asia, Africa e America Latina, appartenenti a 1149 organizzazioni di produttori (dati 2012). I prodotti certificati Fairtrade sono venduti in oltre 125 paesi e il valore del venduto nel mondo è pari a circa 4,8 miliardi di euro (dati 2012). Questo ha permesso alle organizzazioni dei Paesi in via di sviluppo di ricevere oltre 80 milioni di euro di Fairtrade Premium, ovvero di guadagno aggiuntivo pari a tale cifra per avviare progetti di empowerment. Alcuni dei prodotti a cui si può applicare la certificazione Fairtrade sono caffè, cacao, banane, ananas, tè, zucchero di canna, cotone, fiori. ==Fairtrade International e il sistema di certificazione Fairtrade== Fairtrade International si compone di oltre 20 organizzazioni responsabili della promozione e della commercializzazione dei prodotti certificati Fairtrade all'interno di aree di competenza nazionali (ad esempio Fairtrade Italia è l'organizzazione di riferimento per l'Italia, Fairtrade Foundation per la Gran Bretagna, Max Havelaar Switzerland per la Svizzera, Fairtrade Deutschland per la Germania, Max Havelaar France per la Francia, etc…) e da tre network che rappresentano le organizzazioni dei lavoratori/agricoltori di Asia, Africa e America Latina (rispettivamente NAPP, Fairtrade Africa e CLAC). Dal giugno 2013 questi ultimi detengono il 50% dei voti all'interno dell'Assemblea Generale di Fairtrade International e, a seguito di tale passaggio, il sistema Fairtrade è diventato la più grande organizzazione mondiale ad aprire la strada ad un percorso di responsabilità condivisa tra gruppi del nord e sud del pianeta. Significativo da segnalare inoltre vi è il fatto lo spostamento degli equilibri commerciali globali si è evoluto in modo tale che la richiesta di prodotti provenienti da filiere etiche è diventata una questione di rilievo anche in alcuni Paesi emergenti. Ciò ha portato alla nascita di organizzazioni preposte alla promozione dei prodotti Fairtrade anche in Sudafrica (Fairtrade South Africa), Kenya (Fairtrade Eastern Africa) e India (Fairtrade India). ==Fairtrade International== In quanto capofila del sistema internazionale Fairtrade, Fairtrade International si occupa di: * Definire ed aggiornare gli Standard Fairtrade a cui devono aderire gli agricoltori e lavoratori dei Paesi in via di sviluppo, i ''trader'' (esportatori e importatori dai Paesi in via di sviluppo) e le aziende presenti nel sistema; * Lavorare in sinergia con i produttori per l'ottenimento della certificazione e, insieme ai ''trader'', per l'ampliamento del mercato dei prodotti equosolidali certificati; * Valutare, congiuntamente a tutti i membri del sistema, come sviluppare il Fairtrade e il suo impatto sulle economie dei Paesi in via di sviluppo; * Promuovere i principi di giustizia, trasparenza ed equità nel commercio internazionale, insieme alle altre organizzazioni globali di commercio equo. ==Gli Standard Fairtrade== Gli Standard Fairtrade sono delle norme rigorose a cui si devono attenere gli attori della filiera (organizzazioni di agricoltori/lavoratori nei Paesi in via di sviluppo, trader e trasformatori) per poter partecipare al circuito Fairtrade. Fairtrade International ha stabilito finora gli Standard per circa 300 prodotti o materie prime attraverso un processo che ha coinvolto in prima persona i produttori. Gli Standard sono in continua revisione e miglioramento. ===Standard per organizzazioni di produttori e lavoratori nei Paesi in via di sviluppo=== * proibizione di ogni discriminazione sulla base di sesso, età, appartenenza religiosa, preferenza politica; * proibizione di lavoro forzato; * garanzia di libertà di associazione dei lavoratori; * obbligo di assunzione regolare disciplinata da contratto; * obbligo di formazione dei lavoratori su pratiche agricole sostenibili; * rispetto delle risorse naturali (minimizzare l'uso dei pesticidi e fertilizzanti e sostituirli parzialmente e gradualmente con fertilizzanti organici, controllo biologico delle malattie, ridurre l'uso delle energie, specialmente da fonti non rinnovabili, rotazione dei raccolti, scelta adeguata dei prodotti da coltivare, selezione dei raccolti, uso attento delle fonti energetiche e se rilevante, coltivazione all'ombra) * obbligo allo sviluppo di piani di ''business''. Gli standard prevedono due tipi di requisiti sui quali i produttori vengono ispezionati: requisiti minimi, a cui le organizzazioni si devono conformare e requisiti di processo, rispetto ai quali le organizzazioni devono mostrare miglioramento continuo. Per quanto riguarda lo sviluppo sociale i requisiti richiesti sono conformi alle convenzioni ILO (Organizzazione Internazionale del Lavoro) relative a: Non discriminazione, Lavoro Forzato e Minorile, Libertà di Associazione, Condizioni dei lavoratori, Salute e sicurezza dei lavoratori. ===Standard per i trader (esportatori o importatori dai Paesi in via di sviluppo)=== * obbligo di pagamento del Prezzo Minimo Fairtrade e, nel caso in cui quest'ultimo sia inferiore al prezzo di mercato, corresponsione del prezzo più alto possibile (''Fairtrade minimum Price'') * pagamento di un Premio alle organizzazioni di produttori, ovvero un margine di guadagno aggiuntivo per promuovere l'emancipazione delle comunità (''Fairtrade Premium''); * obbligo di concludere contratti vincolanti e trasparenti con il proprio fornitore e di rispettarli; * creazione di relazioni durature con i propri fornitori e di reciproco supporto e obbligo di prefinanziamento. ===Standard per le aziende di trasformazione=== * prescrizioni relative alla certificazione, all'uso del marchio e all'imballaggio dei prodotti finiti e non finiti; * disposizioni relative alle prassi commerciali (tracciabilità, contratti, prefinanziamento); * regole da osservare per rendere più visibile l'approccio esclusivo di Fairtrade allo sviluppo. ==FLO-Cert: il controllo degli Standard Fairtrade== Il rispetto degli Standard Fairtrade da parte delle organizzazioni di agricoltori/lavoratori dei Paesi in via di sviluppo, trader e aziende di trasformazione è verificato dagli ispettori dell'ente di certificazione FLO-Cert. FLO-Cert ha sede a Bonn in Germania e ha uffici locali in Tanzania, Sud Africa, Costa Rica, India. Nel 2007 ha ricevuto l'accreditamento ISO 65 da DAKKS (Organismo Tedesco di Accreditamento). ISO 65 (EN 45011) è la norma internazionale per gli organismi che operano nei sistemi di certificazione di prodotto, considerata come il maggior indicatore di competenza di un ente di certificazione. FLO-Cert è stato fondato da Fairtrade International. ==Storia== Fairtrade International (FLO) è un'organizzazione senza scopo di lucro con sede in Germania, fondata nel 1997 allo scopo di introdurre un unico marchio internazionale per i prodotti del commercio equo: fino ad allora infatti nei diversi paesi europei il commercio equosolidale si era sviluppato a partire da iniziative indipendenti e non coordinate di volontari, attivisti e cittadini. Alcuni dei paesi in cui vi furono le prime esperienze di commercio equosolidale mantengono tuttora l'utilizzo della denominazione che ivi era utilizzata per i prodotti di commercio equosolidale prima dell'unificazione, Max Havelaar (ad esempio Max Havelaar Netherlands, Max Havelaar Switzerland,), tratto dal nome dell'omonimo protagonista di un romanzo ottocentesco che denunciava lo sfruttamento delle condizioni di vita degli abitanti di una colonia olandese a Giava. ==Partner== Fairtrade International collabora con altre reti internazionali che operano per promuovere e attuare il Commercio Equo e Solidale: News (Network World's Shops, il coordinamento internazionale delle Botteghe del Mondo), Efta (European Fair Trade Association), Ifat (International Federation of Alternative Trade, coordinamento internazionale tra centrali di importazione e produttori). Questi organismi si riconoscono nell'acronimo FINE (Flo, Ifat, News ed Efta) e si riuniscono periodicamente per elaborare strategie comuni e azioni di patrocinio a livello internazionale.