economia
 * {{cita web|http://www.unioneartigiani.it/|Unione Artigiani}} * {{cita web|http://ww.claai.info/|Confederazione Libere Associazioni Artigiane Italiane}} * {{cita web|http://www.confapi.org/|Confapi}} * {{cita web|http://www.confartigianato.it/|Confartigianato}} * {{cita web|http://www.cna.it/cna|CNA}} * {{cita web|http://www.ilcaso.it/indexfall.php|Il Caso.it - sezione diritto fallimentare}} [[Lex mercatoria]] La Lex mercatoria è un sistema di norme e regole di tipo consuetudinario, nate in forma spontanea tra gli appartenenti a determinati settori commerciali (ad esempio nel settore del credito, dei trasporti di merci o persone, delle assicurazioni ecc., e più recentemente nelle transazioni informatiche), finalizzato alla regolamentazione di rapporti contrattuali ed extracontrattuali aventi elementi di internazionalità. Si tratta di un diritto spontaneo nato tra i soggetti operanti in specifici settori economici a carattere principalmente internazionale ed avente per scopo la fissazione di regole certe al fine di evitare controversie legali, o, comunque, favorirne la risoluzione una volta che siano insorte vicissitudini tra le due parti, inoltre velocizza i possibili provvedimenti giudiziari in ambiti caratterizzati da un alto tasso di internazionalità (per esempio i trasporti aerei, o marittimi internazionali), in maniera tale da evitare la regolamentazione esclusiva tramite la normativa di diritto internazionale privato propria degli Stati interessati, o tramite quella convenzionale, le quali potrebbero portare a gravi problemi di coordinamento in sede applicativa davanti all'organo giudicante investito della cognizione (sia esso giudice o arbitro). Può essere considerato come un ordinamento giuridico relativo a specifiche categorie di operatori che si fonda sulla sua effettività sostanziale. ==Origini storiche== La Lex mercatoria trae origine dallo sviluppo delle relazioni commerciali internazionali europee che caratterizza il basso medioevo: le mutate condizioni sociali e la fine dell'economia curtense favoriscono uno sviluppo dei commerci interstatuali in relazione ai quali risulta necessario trovare uno strumento giuridico più agile dello ius civile di derivazione romanistica, ormai incapace di far fronte alle nuove esigenze mercantili nel mutato assetto istituzionale che vede la nascita degli stati nazionali (l'unico aspetto di internazionalità da esso in precedenza preso in considerazione riguardava i rapporti con i popoli non romani regolamentati nell'ambito dello ius gentium). Per questo motivo viene data vita in forma consuetudinaria, e talvolta a mezzo di codificazione, ad un nuovo diritto oggettivo sovranazionale denominato Ius mercatorum che basa la propria efficacia sulla reciproca accettazione delle condizioni in esso stabilite da parte degli operatori commerciali. Gli Stati italiani dell'epoca hanno un ruolo fondamentale nello sviluppo di tale ordinamento: in particolare le Repubbliche marinare, vere e proprie potenze commerciali all'epoca, stabiliscono una serie di regole relative ai trasporti per mare, all'assicurazione dei bastimenti, alla polizza di carico, alla condivisione dei rischi da parte dei finanziatori mediante lo strumento dei Carati (la caratura delle navi da trasporto rappresentava il capitale sociale investito nella spedizione commerciale, suddiviso in quote al pari delle odierne società per azioni), di fatto creando regole uniformemente accettate anche negli altri Paesi Europei. Altri strumenti fondamentali per lo ius mercatorium sono la cambiale (di cui si hanno le prime notizie a Genova nel 1207), la lettera di cambio (il moderno assegno bancario di cui si ritiene inventore Francesco Datini) e le lettere di credito. Inoltre lo sviluppo a livello internazionale delle prime banche italiane (in particolare il Monte dei Paschi di Siena) favoriscono la diffusione a livello europeo di questi strumenti, creando di fatto uno standard internazionale per i secoli a venire, accettato da tutti gli operatori negli scambi mercantili. ==Il declino== L'efficacia di tale ordinamento giuridico sui generis perde di importanza nel corso del XVI e XVII secolo a causa: * delle politiche protezionistiche adottate da alcuni [[Stati]] europei per la salvaguardia del proprio mercato interno sulla base delle teorie [[mercantilismo|mercantiliste]], le quali perseguivano il concetto che la potenza di una nazione risulta accresciuta dalla prevalenza delle esportazioni sulle importazioni (ad esempio, in [[Francia]] durante il regno di [[Luigi XIV]] le misure in materia economiche decise dall'allora [[ministro]] dell'[[economia]] [[Jean-Baptiste Colbert]], le cosiddette ''Ordonnances de Colbert'', in particolare quella del [[1673]] che istituiva il nuovo [[codice (diritto)|codice]] commerciale, e quella del [[1681]] in materia di commercio marittimo); * dal mutato assetto delle relazioni commerciali internazionali derivanti dalla [[scoperta dell'America]], a seguito della quale le principali potenze europee spostano la loro attenzione verso le [[colonie]], assimilate nel patrimonio della corona (in particolare [[Spagna]], [[Portogallo]], e successivamente l'[[Inghilterra]]). I [[Paesi Bassi]] per contro si indirizzano verso le [[Indie olandesi]]; * dalle esigenze finanziarie di Stati sempre più rapaci che comportarono l'aggravio dei dazi doganali interni per il passaggio delle merci sul territorio nazionale, rendendo così difficile l'esportazione verso l'estero. ==La rinascita== Lo sviluppo di uno studio scientifico dell'economia nel corso del XVIII secolo, di cui fu il principale fautore Adam Smith, favorì il superamento dell'ottica protezionistica che aveva caratterizzato i due secoli precedenti. La nascente rivoluzione industriale, permettendo produzioni di massa inizialmente soltanto in Inghilterra, e in seguito nel resto del continente, rese necessario un cambiamento di rotta negli orientamenti di politica economica dei Governi europei a causa della necessità di trovare nuovi mercati in cui far confluire la produzione nazionale eccedente i fabbisogni interni L'abbattimento dei dazi all'interno degli Stati nazionali e la creazione delle prime unioni doganali (ad esempio, lo Zollverein costituito nella Confederazione Tedesca nel 1834) favorirono uno sviluppo senza pari dei commerci internazionali, dando quindi adito ad un recupero massiccio delle antiche norme dello ius mercatorum, al quale vennero affiancate sempre nuove codificazioni. Lo strisciante nazionalismo che caratterizza la prima metà del XX secolo non riesce ad impedire lo sviluppo del commercio internazionale che, viceversa, fiorisce sempre di più per merito dell'evoluzione dei mezzi di produzione e dello sviluppo di nuovi mezzi di trasporto. Gli stati nazionali assumono in proprio la regolamentazione della materia internazionalprivatistica mediante la creazione di una specifica disciplina che prevede un insieme di "norme di conflitto" per l'individuazione all'interno della fattispecie degli elementi di estraneità (cioè attinenti ad un ordinamento straniero) che permettano il collegamento con la normativa applicabile per la risoluzione della controversia; provvedono inoltre alla predisposizione di una disciplina processualcivilistica internazionale (per la determinazione di quale giudice statuale abbia la giurisdizione sulla controversia). Ciò comunque non esclude la possibilità per gli operatori commerciali di utilizzare le fonti dello ius mercatorum e gli arbitrati internazionali come strumenti di composizione e risoluzione delle eventuali controversie sorte tra di loro. Attualmente, il nostro sistema di diritto internazionale privato non attribuisce alcuna rilevanza a tali fonti se non nella misura in cui le clausole della lex mercatoria non siano riportate, in base all'autonomia negoziale delle parti, nel contratto stesso. In parole povere, in caso di controversia, ai fini dell'applicazione di tale normativa è necessario che le parti contraenti abbiano esplicitamente inserito tali clausole nel testo del contratto (oppure vi abbiano fatto riferimento de relato). ==Fonti e codificazioni== Nella Lex mercatoria si possono ricomprendere una vasta serie di fonti giuridiche: vi rientrano norme, prassi uniformi, condizioni generali di contratto, clausole contrattuali che vengono applicate alla relazioni economiche internazionali intercorrenti tra operatori solitamente privati. Il carattere fondante tale istituto è l'origine privata: come per le consuetudini si tratta di una ripetizione costante nel tempo di un comportamento (diuturnitas) assommata alla opinione di una generica vincolatività giuridica di tale regola (opinio iuris ac necessitatis). Esempi fondanti tale istituto sono: * le codificazioni fissate da organizzazioni di settore (ad esempio la [[IATA]] per il trasporto aereo) di merci e bagagli; * gli [[Incoterms]], un prontuario di settore delle pratiche standards dei contratti di vendita internazionali che prevedono alcuni tipi di clausole contrattuali come le ''FOB'' (''free on board'', relative al trasporto merci, sul rischio di perimento delle stesse durante il trasporto), e le clausole ''CIF'' ( ''cost, insurance, freight'', per l'assicurazione del trasporto a carico del venditore); * le raccolte di regole ed usi rispettati uniformemente dagli operatori di settore, effettuate e sottoposte ad aggiornamento periodico dalla ''Camera di Commercio Internazionale'' (ICC); si tratta di una [[Organizzazione non governativa|ONG]] che associa federazioni nazionali di imprese di settore, di norma private (assicurazioni, armatori navali, banche); * la fonti elaborate da alti istituti privati come l'Uncitral e l'[[UNIDROIT]]. ==Bibliografia== *Fabrizio Marrella, "La nuova lex mercatoria. Principi Unidroit ed usi del commercio internazionale", in Trattato di diritto commerciale dell'economia diretto da Francesco Galgano, Vol. XXX, CEDAM, Padova, 2003; *Francesco Galgano "Lex Mercatoria", Il Mulino, Bologna, 1993; *Fabio Bortolotti "Diritto dei contratti internazionali", CEDAM, Padova, 1997; *Francesco Sbordone "Contratti internazionali e lex mercatoria", ESI, Napoli, 2008; *Ugo Draetta "Diritto dei contratti internazionali", CEDAM, Padova, 1984; *Aldo Frignani "Il contratto internazionale”, in Trattato di diritto commerciale dell'economia diretto da Francesco Galgano, Vol. XII, CEDAM, Padova, 1987; ==Collegamenti esterni== *{{cita web|http://www.jus.uio.no/lm/|La Lex Mercatoria on line|lingua=en}} *{{cita web|http://www.trans-lex.org|banca dati della lex mercatoria / diretto transnationale|lingua=en}} *[http://www.unidroit.org/ Sito ufficiale dell'Unidroit], organizzazione per l'unificazione del diritto internazionale privato *{{cita web|http://www.iataitalia.it/|Portale IATA}} *[http://www.iccwbo.org/ Portale ICC (Camera di Commercio Internazionale)]; [http://www.cciitalia.org/ Sezione Italiana della ICC] [[Autorità per le garanzie nelle comunicazioni]] {{Organo governativo |nome = Autorità per le garanzie nelle comunicazioni |stemma = |didascalia stemma = |immagine = AGCOM Sede di Roma Via Isonzo.jpg |didascalia = Sede secondaria dell'Autorità, a Roma. |stato = ITA |tipo = Autorità Amministrativa Indipendente |sigla = AGCOM |suddivisioni = |nome_suddivisioni = |data_creazione = 1997 |creatore = governo Prodi I |predecessore = |data_operativo = |riforme = |data_soppresso = |soppressore = |successore = |denominazione_capo = presidente |capo = Angelo Marcello Cardani |denominazione_vicecapo = Segretario Generale |vicecapo = Riccardo Capecchi |elezione = 2012 |membri = |immagine_gruppi = |gruppi = |durata = 7 anni |bilancio = 97 milioni di euro |impiegati = 419 |sede = Napoli |indirizzo = Centro Direzionale, Isola B5 - 80143 Napoli |slogan = }} L'Autorità per le garanzie nelle comunicazioni (Agcom) è un'autorità italiana di regolazione e garanzia, con sede principale a Napoli e sede secondaria operativa a Roma, istituita con la legge Maccanico, alla quale è affidato il duplice compito di assicurare la corretta competizione degli operatori sul mercato e di tutelare il pluralismo e le libertà fondamentali dei cittadini nel settore delle telecomunicazioni, dell'editoria, dei mezzi di comunicazione di massa e delle poste. ==Storia== La legge 5 agosto 1981, n. 416 (Disciplina delle imprese editrici e provvidenze per l'editoria) istituisce una nuova figura nel contesto delle autorità indipendenti: il «Garante dell'attuazione della legge sull'editoria». Il Garante quindi assume la funzione di autorità regolamentativa dell'intero settore dell'informazione massmediale e vigila affinché non si verifichino concentrazioni d'impresa e quindi non emergano soggetti in posizione dominante sul mercato. È nominato d'intesa dai presidenti della Camera e del Senato tra i magistrati appartenenti alle giurisdizioni di grado più elevato e dura in carica cinque anni. Riferisce al Parlamento semestralmente. La legge 6 agosto 1990, n. 223, sulla disciplina del sistema radiotelevisivo pubblico e privato («legge Mammì») riscrive le regole del sistema radiotelevisivo italiano e stabilisce che anche detto settore debba essere sottoposto alla vigilanza di un'autorità indipendente. Il Garante per l'editoria diventa «Garante per la radiodiffusione e l'editoria». Il nuovo Garante è nominato con decreto del presidente della Repubblica su proposta formulata dai presidenti del Senato e della Camera dei deputati, congiuntamente. Dura in carica tre anni e riferisce annualmente al Parlamento. L'ufficio non è più riservato ai magistrati di alto rango, ma può essere ricoperto anche da professori universitari o da professionisti di comprovata esperienza e di riconosciuta competenza nel settore delle comunicazioni di massa. L'Autorità odierna è finalmente istituita nel 1997 su iniziativa dell'allora ministro delle Poste e telecomunicazioni Antonio Maccanico con l'approvazione dell'omonima legge. ==Funzioni== L'Autorità svolge una funzione attiva di controllo del mercato delle telecomunicazioni, vigilando che ai cittadini ed alle imprese sia garantito in primis: * il principio generale dell'art. 21 della [[Costituzione della Repubblica Italiana|Costituzione]]: affinché "tutti godano del diritto di manifestare liberamente il proprio pensiero con la parola, lo scritto e ogni altro mezzo di diffusione" e che "la stampa non venga ad essere soggetta ad autorizzazioni o censura". * i principi previsti per la comunicazione tramite [[internet]] dall'art. 4 del D.L. n. 259/2003 che nello specifico sono: ** libertà di comunicazione; ** segretezza delle comunicazioni, anche attraverso il mantenimento dell'integrità e della [[sicurezza informatica|sicurezza]] delle reti di comunicazione elettronica; ** libertà di iniziativa economica e suo esercizio in regime di [[Concorrenza (diritto commerciale)|concorrenza]], garantendo un accesso al [[mercato]] delle reti e servizi di comunicazione elettronica secondo criteri di obiettività, trasparenza, non discriminazione e proporzionalità. Ha inoltre competenze in materia tariffaria, di qualità, controllo degli operatori del mercato. Ha poteri regolamentari, distribuiti tra consiglio e commissioni. I poteri previsti sono amministrativi e consultivi: * controllo di posizioni dominanti (''consiglio''); * promozione di accordi transfrontalieri e tra operatori, [[Normativa della radiotelevisione terrestre|piani di assegnazione delle frequenze]], proposte sulla [[norma (diritto)|normativa]] riferita ai servizi minimi all'utenza (''Commissione per le infrastrutture e le reti''); * promozione dello sviluppo tecnologico e dell'offerta (''Commissione per i servizi e i prodotti''). Come l'Autorità garante della concorrenza e del mercato, anche quest'Autorità presenta una relazione annuale al Parlamento. Una simile autorità esiste anche in altri Paesi: negli Stati Uniti, ad esempio, è operante già dal 1934 la Federal Communications Commission; l'Ofcom nel Regno Unito; la Comisión del Mercado de las Telecomunicaciones in Spagna. Il decreto Bersani (art.14) integra significativamente i poteri dell'autorità, che in passato poteva intervenire soltanto a posteriori dell'illecito. Senza dover condurre la fase di indagine conoscitiva approfondita, l'autorità, se ritiene che sussista un rischio alla concorrenza, può intervenire con misure volte a correggere tale distorsione. Le misure devono indicare una validità per un periodo di tempo limitato, che però è rinnovabile indefinitamente; inoltre, l'autorità ha piena discrezionalità nell'individuare i casi che necessitano di un intervento urgente. L'intervento a priori chiude il procedimento per l'illecito. Se l'impresa è inadempiente agli obblighi, l'autorità può riaprire il procedimento a carico e sanzionare con una multa fino al 10% del fatturato. Analoghi poteri sono previsti dal diritto comunitario per l'antitrust europeo. All'Autorità sono attribuite anche competenze regolamentari in materia di pubblicazione e diffusione di sondaggi sui mezzi di comunicazione di massa, con particolare riguardo per le ricerche a carattere politico ed elettorale in considerazione della loro peculiare influenza sui valori e diritti politici dei cittadini e del ruolo che giocano nella formazione della pubblica opinione. All'Autorità sono stati di recente affidati i compiti inizialmente assegnati all'Agenzia nazionale di regolamentazione del settore postale, ente soppresso dal decreto "Salva Italia". ==Coordinamento con le altre autorità== La presentazione del disegno di legge Gentiloni e il recente episodio dell'affare Telecom ha posto di nuovo in termini più urgenti, il problema di un maggiore coordinamento dell'autorità per le Garanzie nelle Comunicazioni con le altre autorità, in particolare l'Autorità garante della concorrenza e del mercato e del Garante dei dati personali. L'Agcom si è vista riconoscere dal Consiglio di Stato competenza esclusiva in materia di tutela dei consumatori nell'ambito specifico dei servizi di comunicazione elettronica, valendo in questo caso il ruolo di vigilanza attribuito dal Codice delle comunicazioni elettroniche, a scapito del ruolo analogamente ed in generale esercitato dall'Agcm sugli operatori del mercato italiano in virtù delle previsioni del Codice del consumo. ==Organi dell'autorità== * Presidente * Commissione per le infrastrutture e le reti * Commissione per i servizi e i prodotti * Consiglio (composto dal presidente più i commissari) ==Criteri di nomina== I quattro commissari dell'Autorità sono eletti per metà dalla Camera dei deputati e per metà dal Senato della Repubblica mentre il presidente è proposto direttamente dal presidente del Consiglio d'intesa col ministro dello Sviluppo economico (come stabilito dalla legge Maccanico). Dopo tali scelte, le investiture definitive vengono conferite dal presidente della Repubblica. Il collegio resta in carica per sette anni. ==Critiche== ===Indipendenza=== A causa dei criteri di nomina dei membri dell'Autorità, una parte autorevole della dottrina qualifica l'Agcom come "semi-indipendente": infatti, una "autorità amministrativa indipendente" è tale se non è subordinata né gerarchicamente né politicamente ai Ministeri, in modo tale da non essere caratterizzata da conflitti di interesse di natura politica o economica. ===Regolamento sul copyright=== La delibera n. 452/13/Cons del 25 luglio 2013 Schema di regolamento in materia di tutela del diritto d'autore sulle reti di comunicazione elettronica e procedure attuative ai sensi del decreto legislativo 9 aprile 2003, n. 70, relativa alla gestione del copyright su Internet, ha ricevuto durissime critiche, ma il 12 dicembre 2013 è stata approvata ed è entrata in vigore il 31 marzo 2014. ==Presidenti== * [[Mario Sinopoli]] (1981-1987) * [[Giuseppe Santaniello]] (1987-1996) * [[Francesco Paolo Casavola]] (1996-1997) * [[Enzo Cheli]] (1998-2005) * [[Corrado Calabrò]] (2005-2012) * [[Angelo Marcello Cardani]] (2012- ) ==Membri== Oltre al presidente in carica, gli attuali componenti sono: * alla Commissione per le infrastrutture e le reti: ** Antonio Nicita; ** Mario Morcellini<ref>{{cita web|url=http://www.primaonline.it/2017/02/01/252806/|titolo=Mario Morcellini eletto dal Senato come quarto commissario Agcom|accesso=11 febbraio 2017}}</ref>. * alla Commissione per i servizi e i prodotti: ** [[Antonio Martusciello]]; ** [[Francesco Posteraro]]. ==Note== ==Bibliografia== * [[Ciro Sbailò]], ''L'Autorità per le telecomunicazioni: un'occasione da non perdere'' (in ''Diritti dell'Uomo'', vol. 2, 1997) * [[Sabino Cassese]], ''La nuova costituzione economica'' (Bari, Laterza, 2000, p. 71, ISBN 88-420-7265-6) * Fabio Merusi, Michele Passaro, ''Le autorità indipendenti'' (Bologna, il Mulino, 2003, ISBN 88-15-09093-2 * Giovanna De Minico, Regole. Comando e Consenso (Torino, Giappichelli, 2005,ISBN 88-348-5475-6)