economia
 * {{cita web|http://www.uibm.gov.it|UIBM - Ufficio italiano brevetti e marchi}} * {{cita web|http://oami.europa.eu/ows/rw/pages/index.it.do|OAMI - Ufficio europeo per l'armonizzazione del mercato interno}} * {{cita web|http://www.usbm.sm/on-line/home.html|USBM - Ufficio di Stato brevetti e marchi della Repubblica di San Marino}} * {{cita web|http://www.european-patent-office.org|Ufficio europeo dei brevetti}} * {{cita web|http://www.uspto.gov|USPTO - Ufficio statunitense dei brevetti e marchi}} * {{cita web|http://www.jpo.go.jp|JPO - Ufficio giapponese dei brevetti}} * {{cita web|http://www.dpma.de|DPMA - Ufficio tedesco dei brevetti e marchi}} * {{cita web|http://www.patent.gov.uk|Ufficio brevetti del Regno Unito}} * {{cita web|http://www.ige.ch/defaulti.htm|Ufficio per la proprietà intellettuale della Confederazione Elvetica}} * {{cita web|http://strategis.ic.gc.ca/sc_mrksv/cipo/welcome/welcom-e.html|Ufficio canadese per la proprietà intellettuale}} * {{cita web|http://www.ipaustralia.gov.au|Ufficio australiano per la proprietà intellettuale}} * [http://www.wipo.int/wipolex/en/text.jsp?file_id=229339#LinkTarget_3911 ''CPI-Codice della proprietà industriale'']'',wipo.int'' [[Commissione delle Nazioni Unite per il diritto commerciale internazionale]] La Commissione delle Nazioni Unite per il diritto commerciale internazionale (UNCITRAL, o United Nations Commission on International Trade Law) è stata creata con risoluzione 2205(XXI) il 17 dicembre 1966 dall'Assemblea generale delle Nazioni Unite al fine di promuovere la progressiva armonizzazione e unificazione del diritto commerciale internazionale. L'UNCITRAL svolge il suo lavoro in sessioni annuali che si tengono alternativamente a New York e a Vienna. ==Storia== Negli anni 1960, il repentino sviluppo dei mercati internazionali richiese l'esigenza di un sistema globale di norme e regole necessarie al fine di ammodernare le diverse norme a livello regionale e nazionale allora in vigore. Per questo l'assemblea generale delle Nazioni Unite nel 1966 crearono la Commissione delle Nazioni Unite per il commercio internazionale (UNCITRAL), per avere un ruolo attivo nella rimozione o almeno nella riduzione degli ostacoli di natura legale nel commercio internazionale, e progressivamente ammodernare e armonizzarne le norme. L'UNCITRAL è diventata da quel momento il nucleo del sistema legale all'interno delle Nazioni Unite per quel che concerne il diritto commerciale internazionale. Molti dei complessi sistemi che regolano oggigiorno le norme di diritto degli accordi commerciali è stato raggiunto mediante una lunga e laboriosa negoziazione organizzata dall'UNCITRAL. L'UNCITRAL lavora anche per la coordinazione del lavoro delle organizzazioni attive in questo tipo di settore e per la promozione di una più ampia accettazione e utilizzo delle regole e dei testi legali che sviluppa. ==Appartenenza e funzionamento== I membri costitutivi dell'UNCITRAL erano originariamente 29, che diventarono 36 nel 1973 e 60 nel 2003. Gli stati membri dell'UNCITRAL hanno sistemi legali differenti, diversi livelli di sviluppo, e provengono da varie regioni geografiche. Ne fanno parte 14 stati africani, 14 stati asiatici, 8 stati dell'est Europa, 10 stati latino-americani e caraibici e 14 paesi dell'Europa occidentale. La metodologia di lavoro è organizzata su tre livelli. Il primo livello è composto dall'UNCITRAL stesso (la commissione), che si riunisce in una sessione plenaria annuale. Al secondo livello vi sono i gruppi di lavoro inter-governamentivi (che approfondiscono i temi sottoposti dal programma di lavoro UNCITRAL). Testi studiati per semplificare le transazioni commerciali e ridurre i costi di associazione vengono sviluppati da gruppi di lavoro comprendenti tutti gli stati membri, che si incontrano una volta o due all'anno. Gli stati non-membri e le organizzazioni regionali e internazionali interessate sono invitate e possono contribuire attivamente al lavoro, poiché le decisioni vengono prese mediante consensus, e non votate. Le bozze di documenti elaborate dai gruppi di lavoro sono sottoposte all'UNCITRAL per la messa a punto e l'adozione durante la sessione annuale. La sezione di diritto commerciale dell'ufficio delle Nazioni Unite per gli affari legali provvede alle mansioni di segretariato, quali ad esempio conduzione di ricerche e redazione di bozze di documenti e memorie. Questo costituisce il terzo livello, che assiste gli altri due nella preparazione e conduzione del loro lavoro. ==Convenzioni== Una convenzione è, in linea di principio, un accordo che stabilisce obblighi vincolanti tra gli stati che la ratificano. Una convenzione è infatti una tecnica legislativa caratterizzata dalla sua portata obbligatoria. Per poter essere parte di una convenzione, agli stati è richiesto di depositare formalmente uno strumento vincolante di ratifica o di accesso. L'entrata in vigore di una convenzione dipende in genere dal deposito di un numero minimo di ratifiche. Le convenzioni dell'UNCITRAL sono: *[[Convenzione sulla vendita internazionale di beni|Convenzione delle Nazioni Unite sui Contratti di Vendita Internazionale di Beni Mobili]] (CISG) (1980) * Convenzione delle Nazioni Unite sulla prescrizione nei contratti di vendita internazionale di beni mobili, 1974 (modificata dal Protocollo del 1980) *Convenzione delle Nazioni Unite sul trasporto di beni via mare (Regole di Amburgo) ([[1978]]) *Convenzione internazionale su “International Bills of Exchange and International Promissory Notes” ([[1988]]) *United Nations Convention on the Liability of Operators of Transport Terminals in International Trade ([[1991]]) *United Nations Convention on Independent Guarantees and Stand-by Letters of Credit ([[1995]]) *United Nations Convention on the Assignment of Receivables in International Trade ([[2001]]) *[[Convenzione delle Nazioni Unite sull'uso delle comunicazioni elettroniche nei contratti internazionali]] ([[2005]]); ==Modello di legge== L'UNCITRAL ha inoltre creato le "Regole uniformi", clausole modello per la preparazione di contratti: norme di arbitrato UNCITRAL (1976), norme di conciliazione UNCITRAL (1980), norme di arbitraggio UNCITRAL (1982), e note per la risoluzione di una contenzioso in via stragiudiziale (1996) Un modello di legge è un testo legislativo che è raccomandato agli stati per emanazione come parte di legge interna. Il modello di legge è generalmente messo a punto e adottato dall'UNCITRAL, durante la sessione annuale, poiché al contrario di una convenzione non richiede la riunione di una conferenza diplomatica ad hoc. Modelli di legge sull'arbitrato commerciale internazionale dell'UNCITRAL dal 1985: *modello di legge per il trasferimento internazionale dei crediti ([[1992]]) *modello di legge “on Procurement of Goods, Construction and Services” ([[1994]]) *modello di legge sull'insolvenza transfrontaliera ([[1997]]) *modello di legge dell'UNCITRAL sull'approvvigionamento di beni *modello di legge per il commercio elettronico ([[2001]]) *modello di legge sull'arbitrato internazionale commerciale ([[2002]]) *Model Legislative Provisions on Privately Financed Infrastructure Projects ([[2003]]) ==CLOUT== La raccolta di sentenze del sistema UNCITRAL (Case Law on UNCITRAL Texts,è una collezione di sentenze e decisioni arbitrali che abbiano visto l'applicazione dei testi UNCITRAL. In questo momento il CLOUT include casi nelle sei lingue ufficiali delle Nazioni Unite che riguardano principalmente la Convenzione delle Nazioni Unite sui Contratti di Vendita Internazionale di Beni Mobili (CISG) (Vienna 1980) e la legge modello dell'UNCITRAL sull'arbitrato commerciale internazionale (1985). ==Collegamenti esterni== * {{cita web|http://www.uncitral.org|Sito ufficiale dell'UNCITRAL}} [[Comunicazione unica d'impresa]] La comunicazione unica d'impresa è l'unica modalità possibile per depositare l'iscrizione di una nuova impresa o le variazioni di imprese già esistenti, dal 1º aprile 2010, tutte le imprese (individuali e società), per presentare le proprie domande di iscrizione e variazione destinate a * [[Registro delle imprese]] (tutti gli adempimenti) * [[Inps]] (Arco, DM68, DA) * [[Inail]] (iscrizione, modifica, cancellazione - Modello/riq. A-B-C-D) * [[Agenzia delle entrate]] (apertura, modifica, cessazione PARTITA IVA) * [[Albo delle imprese artigiane]] * [[Ministero del Lavoro e della Previdenza Sociale|al Ministero del Lavoro]] (albo cooperative) devono utilizzare la comunicazione unica, il nuovo strumento (introdotto dall'art. 9 della legge 40/2007) che permette di presentare le domande e denunce di competenza di tutti gli enti coinvolti, attraverso un unico deposito al Registro delle Imprese, da effettuare esclusivamente con modalità telematica e con la firma digitale. La ricevuta rilasciata dopo la compilazione della modulistica vale come titolo per l'inizio attività. Importante: la Regione Lombardia ha stabilito l'obbligo della comunicazione unica anche per la presentazione delle domande all'Albo delle imprese artigiane. ==Gli adempimenti anagrafici soggetti alla comunicazione unica== * INPS artigiani (Regione lombardia) -Iscrizioni, modifiche e cancellazioni di titolari, soci e collaboratori familiari lavoranti nell'impresa artigiana * INPS commercianti- Iscrizioni, modifiche e cancellazioni di titolari, soci e collaboratori familairi lavoranti in imprese esercenti attività commerciali * INPS DM - Iscrizioni, modifiche e cancellazioni all'INPS di imprese che assumono dipendenti * INPS DA - Iscrizione all'INPS di imprese agricole con manodopera * INPS-cd1 -Iscrizione all'INPS dei coltivatori diretti. Per l'iscrizione, la variazione e le cancellazioni degli imprenditori agricoli a titolo professionale (IAP) e per i coltivatori diretti la comunicazione unica è obbligatoria dal 30 aprile 2010 (circolare INPS del 26 marzo 2010) * INAIL -Iscrizioni modifiche e cancellazioni all'INAIl delle posizioni assicurative territoriali (p.a.t.) * Agenzia delle Entrate - Iscrizioni, modifiche e cancellazioni all'Agenzia delle Entrate ==Istruzioni sul software== Il software necessario all'invio per le ditte individuali è starweb o ComUnica, per le società è Fedra 6.5 e software di ComUnica, reperibile presso il sito del Registro Imprese. si ricorda che in sede di prima iscrizione le società dovranno preventivamente ed autonomamente dotarsi di un indirizzo di posta elettronica certificata (PEC), ai sensi dell'articolo 16 della Legge 2/2009. L'iscrizione della PEC nel Registro Imprese è obbligatoria per le società di nuova costituzione, avverrà quindi tramite compilazione dell'apposito campo presente nella modulistica Fedra (riquadro 5 del modello S1), mentre l'indirizzo di PEC specificato nel modulo ComUnica sarà utilizzato unicamente per l'inoltro delle ricevute del procedimento. Le imprese individuali possono invece richiedere l'assegnazione della casella PEC gratuitamente e contestualmente all'invio di qualunque pratica di Comunicazione Unica. ==Collegamenti esterni== * {{cita web|http://wiki.mi.camcom.it/index.php/Wiki_Comunicazione_Unica|Aggiornamenti normativi e procedurali}} * {{cita web|http://www.registroimprese.it/|registro delle imprese}} [[Agente di commercio]] L'agente di commercio, in Italia, è un imprenditore, iscritto nel Registro Imprese con un mandato di agenzia e all'INPS. Attivo nella Promozione delle Vendite. ==Caratteristiche== L'agente di commercio assume in maniera stabile l'incarico di promuovere contratti commerciali di vendita tra l'azienda committente e clienti potenziali, in base a un contratto di agenzia, che lo vincola su una precisa area geografica con determinati limiti e obiettivi. Per l'art. 1743 c.c. il preponente non può valersi contemporaneamente di più agenti nella stessa zona e per lo stesso ramo di attività, né l'agente può assumere l'incarico di trattare nella stessa zona e per lo stesso ramo gli affari di più imprese in concorrenza tra loro. Se il mandato ha durata nel tempo illimitata, allora il contratto si definisce a tempo indeterminato con la stessa accezione dei contratti di lavoro subordinati anche se bisogna sempre ricordare che lavorare come agente di commercio è un'attività imprenditoriale a tutti gli effetti, non soggetta a subordinazione che non prevede di solito una retribuzione fissa ma un guadagno in percentuale predeterminata sui fatturati prodotti per il mandante, ovvero le provvigioni. L'agente di commercio è una figura lavorativa autonoma molto ricercata perché per un'azienda ha dei costi di gestione certi e mediamente più bassi di quelli sostenuti per assumere un lavoratore dipendente e comunque proporzionali al fatturato. In sostanza un agente di commercio si assume una parte del rischio d'impresa del mandante legando i propri guadagni ai risultati prodotti per l'azienda mandante. L'azienda retribuisce l'agente di commercio secondo una politica provvigionale, retribuendo cioè l'agente di commercio in base al fatturato che esso produce. Talvolta tra azienda ed agente di commercio si stabilisce che una parte della sua retribuzione sia fissa ed una parte sia variabile, cioè ancorata al fatturato. Gli agenti di commercio in Italia si distinguono tra monomandatari e plurimandatari: * gli ''agenti monomandatari'' promuovono esclusivamente un'azienda, costituendo quindi virtualmente un'estensione territoriale della [[rete di vendita|rete vendita]] di questa azienda; * gli ''agenti plurimandatari'' possono promuovere contemporaneamente più aziende come veri e propri [[imprenditore|imprenditori]] della promozione commerciale piuttosto che figure vicine ad un ''dipendente'', come nel caso dell'agente monomandatario. Da qualche anno va sempre più affermandosi la certificazione di Qualità delle Agenzie, un importante riconoscimento che pone le Agenzie ad un livello di competenze maggiormente in linea con le nuove esigenze dei mercati. La norma DT 58 elaborata dall'Istituto Certiquality e dallo Studio Ottavio Baia Consulting & Management ha introdotto un plus di processo che trasformerà sempre più l'agente commerciale in un vero imprenditore. L'agente o rappresentante di commercio non può svolgere contemporaneamente un'altra attività alle dipendenze di persone, associazioni, enti pubblici o privati né un'altra attività che preveda l'iscrizione al ruolo dei mediatori. ===Requisiti=== Egli deve essere dotato di partita IVA e di autorizzazione della Camera di Commercio di competenza rilasciata alla presenza di particolari requisiti professionali, tecnici, legali e morali. In particolare, è necessario avere requisiti di carattere personale, morale e professionale: * requisiti personali (ad esempio avere raggiunto la [[maggiore età]], essere in possesso della [[cittadinanza europea|cittadinanza UE]] ecc.) * requisiti morali (ad esempio non aver riportato condanne definitive per [[reato|reati]] contro la [[pubblica amministrazione]], [[truffa]], [[furto]] ecc.) * requisiti professionali (ad esempio aver superato specifico corso professionale oppure aver maturato una esperienza lavorativa biennale nel settore vendite oppure essere socio o amministratore di una società del settore ecc.). ===Comunicazione inizio attività=== In base ai decreti del Ministero dello Sviluppo Economico del 26/10/2011, pubblicati sulla Gazzetta Ufficiale n. 10 del 13/1/2012, dal 12 maggio 2012, chi vuole iniziare la professione di agente o rappresentante di commercio non deve più iscriversi al ruolo, ormai soppresso. Per iniziare l'attività è necessario inviare alla Camera di Commercio di competenza una "Segnalazione Certificata di Inizio Attività" (SCIA). L'invio è possibile solo in forma telematica utilizzando la procedura della Comunicazione Unica e la comunicazione va firmata digitalmente. Occorre allegare alla SCIA: #il contratto di agenzia utilizzato nel corso dell'attività. Questo deve solitamente indicare: #*la posizione (cioè agente o rappresentante) #*la zona interessata (quella cioè per la quale si avrà l'incarico di promuovere o concludere contratti) #*la data di effetto del contratto, che coincide con quella di inoltro della SCIA al [[Registro delle imprese (diritto italiano)|Registro Imprese]]. #i documenti che attestano il possesso dei requisiti professionali #attestazione del versamento della [[tassa]] di concessione governativa. Gli agenti che trattano preziosi importati dall'estero devono ottenere in precedenza la licenza della Questura e presentarla insieme alla SCIA. Il costo complessivo dell'iscrizione (avendo già il requisito professionale, senza quindi effettuare il corso) è di circa 400 euro (Tassa concessione Governativa, diritti di segreteria camerali, invio telematico, imposta di bollo, diritto annuale camerale). Chi non ha i requisiti inizia solitamente l'attività con la ditta mandante quale procacciatore d'affari per poi diventare agente una volta frequentato il corso abilitante. ===Compensi e fisso mensile=== Dal punto di vista legale, l'agente non ha diritto a un compenso fisso. Tuttavia, dal momento che soprattutto in momenti di crisi economica può risultare difficile ampliare la propria forza commerciale se gli agenti devono affrontare i primi mesi di collaborazione senza la prospettiva di un guadagno certo, numerose aziende hanno iniziato a offrire agli agenti un "fisso mensile". Tale somma viene corrisposta in due forme: a) quale anticipo del fatturato mensile atteso / generato (e quindi scalata dalle spettanze vere e proprie per lo più a livello trimestrale) b) quale corresponsione di una somma minima garantita mensilmente. Non esiste una statistica attendibile su quante siano le aziende che offrono un fisso mensile. ==Figure assimilabili== Possono definirsi genericamente venditori o consulenti commerciali anche venditori nell'ambito immobiliare, assicurativo, agenti del settore automotive o farmaceutico come il "promulgatore scientifico" o informatore scientifico, finanziario ovvero, quello che, a differenza del "propagandista di medicinali" si limita ad una mera illustrazione dei prodotti, senza promuoverne o concluderne la vendita. ==Differenze con il rappresentante di commercio== A differenza dell'agente, il rappresentante di commercio ha il potere di concludere effettivamente i contratti che ha promosso, cioè anche di firmarli in nome e per conto dell'impresa per cui lavora. L'attività di rappresentante commerciale, spesso viene confusa con l'attività di agente di commercio o di procacciatore d'affari che in qualità di intermediari possono ricercare intermediazioni per conto dell'impresa preponente con la possibilità di stipulare contratti che però potranno essere conclusi solo "salvo accettazione della casa mandante". L'agente o rappresentante di commercio svolge quindi un'attività di promozione commerciale in nome e per conto dell'azienda che lo ha ingaggiato e si distingue dal procacciatore di affari per la necessaria autorizzazione che deve essere rilasciata dalla Camera di Commercio competente e per una maggiore tutela legale sancita oltre che dal Codice Civile italiano, da accordi economici collettivi (AEC) di settore appositamente redatti. Il procacciatore di affari, lavoratore autonomo con Partita IVA titolare di ditta individuale, si distingue a sua volta dal procacciatore di affari occasionale che in forma temporanea ed atipica può segnalare clientela potenziale ad una o più aziende. ==Fonti normative== * Articoli del [[Codice civile italiano|Codice Civile]] dal 1742 al 1752; * [[Legge]] 3 maggio 1985 n. 204; * [[decreto|Decreti]] del [[Ministero dello Sviluppo Economico]] del 26/10/2011, pubblicati sulla [[Gazzetta Ufficiale della Repubblica Italiana|Gazzetta Ufficiale]] n. 10 del 13/1/2012;