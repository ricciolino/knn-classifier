economia
 * {{Thesaurus BNCF}} * {{cita web|http://www.amministrazioneaziendale.com/societa-a-responsabilita-limitata.php|''Società a responsabilità limitata''}} [[Ditta]] La ditta è il nome commerciale dell'imprenditore e lo individua come soggetto di diritto nell'esercizio di un'attività d'impresa. ==In Italia== A norma dell'articolo 2563 del codice civile italiano il nome prescelto per questo segno distintivo può coincidere con il nome civile dell'imprenditore o può essere liberamente scelto da quest'ultimo. ===Requisiti=== La legge, in merito, prescrive solo dei principi essenziali che sono quelli di verità e novità. Il concetto di verità varia a seconda che si tratti di ditta originaria o di ditta derivata: * ''la ditta originaria'' è quella formata dall'imprenditore che la utilizza e deve contenere il nome ed il [[cognome]] di quest'ultimo; * ''la ditta derivata'' è quella formata da un dato imprenditore e successivamente trasferita ad altro imprenditore insieme all'azienda. La legge prevede che nel caso di costituzione di una ditta questa all'origine dovrà contenere nel nome commerciale il cognome o le sigle dell'imprenditore (ad esempio Panetteria di Giacomo Puccini, o Panetteria G.P.), mentre qualora tale ditta sia trasferita ad altri, ad esempio per una vendita o per successione ereditaria, l'imprenditore successivo o derivato non dovrà cambiare il nome della ditta potendo mantenere l'originaria denominazione trasformandosi il principio di verità in verità storica. Più consistente è invece il concetto di novità ex art. 2564 c.c.. Secondo tale norma infatti la ditta non deve essere uguale a quella usata da altro imprenditore e tale da creare confusione per l'oggetto dell'impresa o per il luogo in cui questa è esercitata. Chi ha adottato per primo una data ditta ha il diritto all'uso esclusivo della stessa, chi adotta ditta uguale o simile è costretto ad integrarla o modificarla. ===Trascrizione=== Per le imprese commerciali trova applicazione il principio della priorità della trascrizione nel registro delle imprese. ===Circolazione=== La ditta è trasferibile, ma, secondo la previsione dell'art. 2565 c.c., solo insieme all'azienda.