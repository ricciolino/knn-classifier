economia
 * {{Thesaurus BNCF}} [[Garanzia]] La garanzia consiste nella tutela delle esigenze economiche di un soggetto. Essa può anche essere rappresentata, in un rapporto tra due o più soggetti, da un soggetto (garante) che si fa carico appunto di garantire un altro (garantito). ==Storia== ===Diritto romano=== La garanzia come istituto giuridico era già contemplata dal diritto romano: la più antica figura di garanzia personale era data dalla sponsio, che si compiva verbis e garantiva soltanto le obligationes contratte verbis. Doveva dapprima essere prestata subito dopo la promissio del debitore principale, intervenendo lo sponsor, quale adpromissor, accanto al promissor (con il regime della solidarietà elettiva passiva). La sponsio era riservata ai cittadini Romani e si estingueva con la morte dello sponsor. Una lex Publilia stabilì che contro il debitore che entro sei mesi non avesse rimborsato quanto pagato al creditore, lo sponsor, per il rimborso, avrebbe avuto la legis actio per manus iniectionem pro iudicato. Venuta meno quest'ultima si poté agire, sempre ex lege Publilia con l'actio depensi nella misura del simplum contro il convenuto che ammetteva, nella misura del duplum che lo negava. Più recente era invece la fidepromissio, una vera e propria stipulatio, fruibile da cives e peregrini, cui non fu estesa l'actio depensi. A tutela dei garanti ci fu la Lex Furia de sponsu, che riguardò sponsiones e fidepromisiones prestate in territorio italico e stabilì che, trascorsi due anni dall'assunzione della garanzia, i garanti sarebbero stati liberati; con riguardo poi all'ipotesi di più sponsores o fidepromissores, la stessa legge dispose che la prestazione potesse dividersi tra loro in parti uguali tal che ciascuno assolvesse una parte soltanto (beneficium divisionis). Sul finire della repubblica venne riconosciuta la fideiussio, una stipulatio accessibile a cives e non cives, senza limiti di tempo. In questo caso le obligationes passavano agli eredi anche dal lato passivo. Con la fideiussione potevano essere garantite anche obbligazioni non contratte verbis. A essa non si applicarono le due leggi citate precedentemente, ma con l'epistula divi Hadriani la prestazione fu resa divisibile tra più fideiussori dello stesso credito. Se dunque in favore del fidepromissor e del fideiussor non fu mai prevista alcuna specifica azione di regresso, è anche vero che il rapporto del debitore principale veniva generalmente inquadrato nel mandato. E l'actio mandati contraria assumeva in sostanza la funzione di regresso. Si fece però ricorso anche ad altro espediente. Al garante che si fosse detto pronto a pagare prima della litis contestatio, il creditore, nell'esigere la prestazione, avrebbe al contempo ceduto l'azione contro il debitore principale. L'operazione non era senza difficoltà dato che con l'adempimento l'obbligazione si sarebbe estinta, con la conseguenza che il creditore non avrebbe più avuto nulla da cedere. Il pagamento che il garante effettuava non fu allora considerato quale solutio ma quale pagamento di un prezzo per la vendita del credito; di qui la sussistenza del credito stesso e la possibilità della cessione. Erano nulle: * le garanzie prestate per importi superiori al debito, ma valide se prestate per meno Il creditore avrebbe potuto agire una volta sola o contro il garante o contro il debitore principale, dato che con la litis contestatio l'obbligazione si estingueva per tutti. Di qui la cura del creditore di agire contro il più solvibile. stipulatio, la quale -per il suo carattere astratto- si adattava a varie applicazioni e consentiva anche la nascita di obblighi di garanzia. l'adpromissor (promittente) poteva obbligarsi a varie prestazioni, tra cui quella di garanzia: rispondendo alla formale domanda del creditore, contestualmente al debitore principale, veniva a questi equiparato. In epoca preclassica, sorsero le tipiche obbligazioni di garanzia: sponsio e fideipromissio: la prima era riservata ai cives, la seconda estesa ai peregrini. Alcune leggi di età repubblicana disposero dei limiti agli obblighi del garante: la lex Cornelia proibiva al debitore di garantire lo stesso creditore entro un anno per oltre 20.000 sesterzi. Quando la sponsio e la fideipromissio caddero in disuso, si affermò la fideiussio, che faceva sorgere obblighi di durata indeterminata (sponsio e fideipromissio avevano durata massima biennale, poi si estinguevano), erano trasmissibili agli eredi (sponsio e fideipromissio si estinguevano con la morte del garante) e potevano riferirsi a qualsiasi tipo di obbligazioni. Dalla fideiussione derivò il mandato di credito, strutturato come una obligatio verbis e condizionato alla nascita di una obbligazione principale. Nel diritto giustinianeo ci fu l'espressa equiparazione del mandato di credito alla fideiussione per quanto riguarda i beneficia che fino a tale epoca non spettavano (beneficium divisionis, beneficium cedendarum actionum, beneficium excussionis). Una garanzia un po' particolare era il vadimonio, promessa solenne fatta dal convenuto di presentarsi davanti al giudice, in un determinato giorno; i garanti (detti vades) in questo caso rispondevano dell'effettiva presentazione. ==Il contratto autonomo di garanzia== Si ha contratto autonomo di garanzia (figura elaborata dal tedesco Rudolf Stammler con il nome di Garantievertrag) quando un garante si impegna a pagare al garantito non appena questi, dichiarato l'inadempimento del debitore principale, ne faccia richiesta, restando esclusa la possibilità di rifiutare il pagamento in base a eccezioni relative all'obbligazione garantita cioè indipendentemente dalla validità o dall'esistenza di un'obbligazione garantita. Il contratto autonomo di garanzia si caratterizza per la presenza della clausola di pagamento "senza sollevare eccezioni o obiezioni derivanti dal contratto principale (o di base)", il cui scopo è di rompere il vincolo di accessorietà tra l'obbligazione del garante e quella del debitore principale, tipico della fideiussione. Il più delle volte il contratto autonomo di garanzia è assorbito dalla clausola di pagamento "a prima richiesta", che impone al garante di eseguire la sua obbligazione a semplice richiesta del beneficiario della garanzia, cioè senza tenere conto delle eventuali opposizioni dell'ordinante della garanzia. In certi paesi la giurisprudenza e la dottrina confondono la clausola "senza sollevare eccezioni o obiezioni derivanti dal contratto principale" con la clausola di pagamento "a prima richiesta". Tuttavia quest'ultima, senza altri elementi contrattuali, non ha per effetto di staccare la garanzia dall'obbligazione garantita, tant'è vero che la giurisprudenza di molti paesi, fra cui la Germania, riconosce la figura contrattuale della fideiussione a prima richiesta. ===Varie figure di contratto autonomo di garanzia=== Vi sono varie figure di contratto autonomo di garanzia. Nella prassi più antica vi è la polizza fideiussoria, che ancora oggi dà luogo a vari problemi applicativi, perché alcuni la assimilano alla fideiussione, mentre altri ravvisano un particolare contratto di assicurazione del credito. La polizza fideiussoria è sorta dapprima nei rapporti tra privati e poi si è affermata per i contratti di cui è parte una pubblica amministrazione. Altro contratto autonomo di garanzia è la fideiussione omnibus, che si ha quando il garante risponde per tutti i debiti "attuali e futuri" di un debitore principale, di solito in relazione all'esercizio di un'impresa. La riforma introdotta con la legge n. 154 del 1992 ha modificato l'articolo 1938 del Codice civile, disponendo che la fideiussione omnibus per crediti futuri deve contenere la previsione dell'importo massimo garantito. Figura simmetrica è la performance bond, contratto con cui il garante risponde per una singola operazione commerciale (e non per tutti i debiti futuri come la fideiussione omnibus)). In tutti i casi suddetti, manca l'elemento dell'accessorietà della garanzia rispetto all'obbligazione principale, ed è quindi una garanzia "astratta", che a volte la giurisprudenza qualifica come contratti con causa di finanziamento, quindi contratti atipici, per i quali valgono senz'altro, e proprio in ragione della loro atipicità, i principi generali di buona fede e correttezza. ==Tipi di garanzia== ===Garanzie reali=== Il concetto di garanzia reale, in forza del principio di tipicità anzidetto, è collegato indissolubilmente a quello di diritto reale. Le parti non possono dar vita a contratti che danno luogo a diritti reali diversi da quelli espressamente previsti dal codice. La ragione di questa previsione risiede nella tutela del principio di libera circolazione dei beni e nella tutela dell'affidamento dei terzi. Il nostro sistema, infatti, prevede quali garanzie reali, ovvero insistenti su un bene, solo garanzie tipiche, le cui regole di funzionamento sono dettate dal codice. Fondamentalmente, i diritti reali di garanzia sono due: il pegno e l'ipoteca. ===Garanzie personali=== Il codice civile italiano vigente, richiamandosi al diritto romano, ha disciplinato la sola "garanzia accessoria". Il contratto autonomo di garanzia non è disciplinato dal Codice nemmeno dopo la riforma avutasi con la legge n. 154 del 1992 concernente la fideiussione. Il Codice conosce pertanto la garanzia personale accessoria, nel senso che il garante può opporre tutte le eccezioni proponibili dal debitore principale, e la fideiussione si estingue se si estingue il debito principale. Esigenze della prassi, e in particolare i rapporti commerciali con le imprese di altri Stati, hanno fatto sorgere la cosiddetta "garanzia autonoma", che mira a dare piena tutela al creditore garantito per superare i rischi della contrattazione, degli inadempimenti e del trasporto delle merci. Tale garanzia separa le sorti dell'obbligazione principale dall'obbligazione del garante, il quale è tenuto a pagare "a prima richiesta". Si pensi all'impresa italiana che concluda una vendita di merce da consegnare a un'altra impresa in un Paese dove vi è il rischio di una guerra civile, il rischio di nazionalizzazioni o un sistema giudiziario che sostanzialmente preclude la tutela nel caso di inadempimento del debitore. Se la compravendita è fatta tramite titoli può essere utilizzata come forma di garanzia personale la conferma del credito. ===Garanzie improprie=== Oltre alle forme di garanzie previste dalla legge e dal Codice civile, che di regola si accompagnano alle concessioni di credito, la pratica bancaria ne utilizza altre (cd. garanzie improprie o atipiche), sempre allo scopo di agevolare l'intervento creditizio. Le garanzie improprie che trovano maggiore applicazione sono le seguenti: * la [[cessione del credito]]; * il [[mandato all'incasso]]; * la [[delegazione di pagamento]]; * la [[dichiarazione di unico azionista]] ==Forme tipiche e specifiche di garanzia== ===Garanzia sui beni di consumo=== Il Codice del consumo (decreto legislativo 6 settembre 2005 n. 206, emanato ai sensi dell'art. 7 della legge delega 29 luglio 2003 n. 229) estende una "garanzia di conformità" (art. 130 del Codice del consumo) della durata di 2 anni dalla consegna del bene (art. 132 del Codice del consumo) a tutti i prodotti venduti all'acquirente-consumatore, utilizzatore finale, definito come persona fisica che agisce per scopi estranei all'attività imprenditoriale, commerciale, artigianale o professionale eventualmente svolta. Il Codice del consumo identifica nel venditore (e non più nel produttore/fabbricante) l'unico responsabile della riparazione (o il responsabile in via principale, in quanto anche la garanzia convenzionale o garanzia commerciale del produttore, è regolata dall'art. 130 del Codice del consumo). La "garanzia di conformità", che riassume sia la garanzia per vizi e difetti, sia la garanzia di buon funzionamento, si applica direttamente e senza nessuna necessità di accettare condizioni contrattuali, che comunque non possono mai essere meno tutelanti delle condizioni di legge. Il venditore è tenuto a ritirare, senza alcuna spesa, il prodotto difettoso e ad assicurane la riparazione o la sostituzione entro un congruo termine. Alla figura del venditore si accosta quella dell'installatore, considerando altresì che in diverse situazioni le due figure possono coincidere nel medesimo soggetto (ad esempio, il negoziante da cui si acquista la lavatrice esegue anche l'installazione). La garanzia si applica similmente anche all'operazione di installazione. La garanzia si applica non solo per difetti di funzionamento ma anche per scostamenti tra quanto promesso/dichiarato/documentato e quanto acquistato: quantità diversa, prestazioni diverse, aspetti secondari (colore, finitura, ecc.). Inoltre, anche i prodotti che presuppongono un impiego "intimo" (abiti o calzature, dispositivi di igiene personale, gioielli o trucchi, e simili) rientrano totalmente nella copertura del codice del consumo. Per acquisti tra professionisti (acquisto con fattura intestata ad un qualsiasi soggetto titolare di partita IVA, impresa o lavoratore autonomo che sia) non si fa riferimento al Codice del consumo, che definisce l'acquirente utilizzatore finale del bene come consumatore (cioè persona fisica che agisce per scopi estranei all'attività imprenditoriale, commerciale, artigianale o professionale eventualmente svolta), ma si fa riferimento al Codice civile italiano, che al libro quarto ("Delle obbligazioni") titolo III ("Dei singoli contratti") definisce l'acquirente utilizzatore finale come "compratore", l'art. 1490 c.c regolamenta la garanzia del venditore per i vizi della cosa venduta, e l'art. 1495 c.c. definisce i termini di garanzia della durata di 1 anno dalla consegna del bene. Pertanto, l'acquisto con fattura intestata a una ditta titolare di partita IVA dà diritto, al "compratore" utilizzatore finale, a fruire di un anno di garanzia su tutti i prodotti, e la normativa di riferimento è il Codice civile italiano, mentre l'acquisto con scontrino fiscale, ricevuta fiscale, o fattura intestata al cliente titolare del solo codice fiscale, dà diritto, al "consumatore" utilizzatore finale, a 2 anni di garanzia su tutti i prodotti, e la normativa di riferimento è il Codice del consumo. Nota bene: Non si deve confondere la garanzia per prodotti non conformi con il diritto di recesso (cosiddetto "soddisfatti o rimborsati) che può essere riconosciuto volontariamente dal venditore e non è previsto per legge a meno di vendita a distanza e altre casistiche specificate dalle leggi (esempio: prodotti finanziari e assicurativi). ==La garanzia bancaria== ===La fideiussione bancaria: Garanzia "del fare" e "del dare"=== Esistono poi in Italia due tipi di garanzia che vanno sotto il nome di fideiussione bancaria, una prima già richiamata che equivale a grandi linee alla forma internazionale del performance bond e che copre eventuali rischi di mancato adempimento a determinate condizioni (copre quindi il "fare" di un soggetto giuridico), e una seconda cosiddetta "del dare" che è equiparata alla garanzia bancaria internazionale a prima richiesta che di solito è un "blocco fondi" avente un beneficiario e che può essere girabile e frazionabile ed ha la particolarità di poter essere escusso (cioè incassato) a semplice richiesta. Di tale ultima forma a sua volta ne esistono due tipi totalmente diversi sul mercato internazionale: una prima impropriamente definita Lease Bank Guarantee che viene riassegnata anno per anno in prestito (cosiddetto "prestito d'uso" ; una seconda impropriamente definita Sell Bank Guarantee che viene invece venduta a prezzo inferiore al valore facciale e che ha una expiry date (data d'incasso). Questa è movimentata nei Private Placement Investment Programs. Pertanto ciò che in Italia si chiama Fideiussione Bancaria ed esiste nelle due forme ("del fare" che garantisce una performance o un contratto; "del dare" che garantisce una somma di denaro) nel resto del mondo si chiamano Garanzie Bancarie ("Bank Guarantees") e ve ne sono almeno di due tipi, quelle nella forma di Assegnazione generalmente su base annua (cosiddetto prestito d'uso di strumento bancario) e quelle nella forma di Short Term Notes con data di scadenza fissata ad un anno e un giorno (365gg+1). ==In Italia== Nell'ordinamento giuridico italiano sono previste fondamentalmente due tipi di garanzia: una "convenzionale" e una "legale". La prima è quella che trova fondamento in un contratto, nel quale le parti trasfondono le loro volontà, la seconda, invece, è prevista specificamente dalle fattispecie di legge. Il codice civile italiano non prevede una definizione del concetto giuridico di garanzia, ma si limita a individuare due distinte categorie di garanzie: si tratta delle garanzie reali (art. 2784 ss. c.c.) e delle garanzie personali (1936 ss., 1943 I co. c.c.). Le garanzie che il nostro sistema giuridico mette a disposizione sono caratterizzate dal principio di tipicità. In altre parole, esse sono tipiche e tassativamente previste dalla legge per ciò che concerne la loro forma e le regole che ne stanno alla base, mentre il contenuto patrimoniale è demandato alla libera volontà delle parti. La tipicità delle garanzie risponde a finalità generali di tutela dei terzi, con particolare riferimento al principio di responsabilità patrimoniale (artt. 2740 ss. c.c.). In particolare poi si vuole evitare il ricorso a forme di garanzie atipiche, lesive della libertà economica, -costituzionalmente tutelata dall'art. 41 Cost. - quali, ad esempio, il patto commissorio (art. 2744 c.c.), per il quale sussiste un divieto assoluto e imperativo. ===Garanzia sui beni di consumo=== * [[Obbligazione (diritto)]] * [[Bene (diritto)]] * [[Evizione]] * [[Clausola (diritto)]] * [[Return Merchandise Authorization]] * [[Guasto]] ==Note== ==Altri progetti== ==Collegamenti esterni== * {{Thesaurus BNCF}} [[Multiproprietà]] Con il termine multiproprietà si intende una pratica commerciale in cui più soggetti sono pieni proprietari di uno stesso immobile, goduto da ciascuno, a turno, per una frazione limitata dell'anno. In Italia l'istituto è stato per la prima volta normato dal decreto legislativo 9 novembre 1998, n. 427 La legge (artt. 69 e seguenti D. Lgs. 6 settembre 2005, n.206 o Codice del Consumo) disciplina solo il contratto con cui il consumatore acquista il diritto oggetto di multiproprietà. Il termine multiproprietà è utilizzabile solo quando il diritto oggetto del contratto sia un diritto reale, secondo l'art. 72, 1° comma, Codice del Consumo. ==Tipologie di Multiproprietà e nucleo comune delle fattispecie== Esistono diverse fattispecie di multiproprietà: *Multiproprietà immobiliare; *Multiproprietà azionaria; *Multiproprietà alberghiera. Il nucleo comune di queste fattispecie è che disciplinano l'avvicendamento a tempo indeterminato o a lungo termine, a turno, di più titolari nel godimento di uno o più immobili, per un periodo determinato o determinabile (art. 69, 1° comma Codice del Consumo). ===Multiproprietà immobiliare=== La multiproprietà immobiliare consiste nell'acquisto da parte del singolo della quota di proprietà indivisa della singola unità abitativa, insieme al diritto perpetuo ed imprescrittibile dell'uso pieno ed esclusivo dell'alloggio in un periodo predeterminato ogni anno. ===Multiproprietà azionaria=== La multiproprietà azionaria consiste nell'intestazione del complesso immobiliare ad una SpA previamente costituita, il cui capitale sociale si compone di azioni ordinarie e di azioni privilegiate. Le azioni privilegiate attribuiscono al titolare un diritto di godimento periodico, a titolo gratuito od oneroso, su una determinata unità immobiliare. ===Multiproprietà alberghiera=== L'unità immobiliare oggetto del godimento turnario fa parte di un complesso immobiliare gestito come impresa alberghiera, ai cui servizi accedono gli stessi multiproprietari. La multiproprietà alberghiera è una variante delle prime due, dal punto di vista della titolarità, utilizzando in concreto o lo schema immobiliare o lo schema azionario. In alternativa, è utilizzato lo schema della comunione ordinaria sull'intero complesso alberghiero. Il godimento turnario è comunque subordinato all'impresa alberghiera e, perciò, necessita, di un gestore cui affidare la disponibilità delle strutture e dell'azienda alberghiera. ==Natura giuridica del diritto del multiproprietario immobiliare== La multiproprietà immobiliare è l'unica con diretta attribuzione di un potere al multiproprietario, senza lo schermo societario o i vincoli di destinazione alberghiera. Teorie sulla natura della multiproprietà immobiliare: *Comunione ordinaria, secondo gli artt. 1100 e seguenti [[Codice civile italiano|Codice Civile]]; *Concorrenza di diritti analoghi alla proprietà individuale; ===Tesi della comunione ordinaria=== La tesi non è condivisibile per: #L'immodificabilità della destinazione; #Il divieto di [[divisione (diritto)|divisione]] del bene oggetto di multiproprietà; #L'utilizzazione esclusiva a turni quale unica modalità di esercizio del diritto di multiproprietà. #L'esistenza dello IUS ADCRESCENDI nella comunione ordinaria, per il caso di rinunzia di uno dei comproprietari al proprio diritto. ===Tesi della concorrenza di diritti analoghi alla proprietà individuale=== La tesi è preferibile perché: #L'oggetto della multiproprietà è una frazione spazio-temporale del bene, similmente alla proprietà ordinaria, il cui oggetto è un bene individuato spazialmente; #La multiproprietà ha le caratteristiche di continuità e di durata potenzialmente illimitata, differendo dalla proprietà ordinaria per la mancanza di quelle di pienezza e di esclusività (necessaria limitazione del godimento fra i titolari). ==Tutela del consumatore nell'acquisto della multiproprietà== La disciplina originaria fu introdotta dal D.Lgs. 9 novembre 1998, n.427, d'attuazione della DIR. 94/47/CE. La disciplina è attualmente contenuta negli artt. 69 e seguenti del Codice del Consumo (Capo I del Titolo IV della Parte III), con poche variazioni, di cui nessuna sostanziale, rispetto al testo previgente. Il Codice del consumo tutela il consumatore acquirente di una multiproprietà, disciplinando il contratto relativo all'acquisto di un diritto di godimento ripartito di beni immobili e concluso fra il consumarore ed un venditore o promotore professionale. Il Codice del Consumo, come il D. Lgs. 427/98 in precedenza, non disciplina nel merito la figura. Come già detto, il termine multiproprietà è riferibile solo ad un diritto reale di godimento ripartito di beni immobili. La normativa è raggruppabile in due aree: #Regolamentazione degli obblighi di tutela a carico del venditore, a garanzia di chiarezza e trasparenza in ogni fase negoziale; #La previsione di un articolato diritto di recesso, senza penalità, da parte del consumatore. Le tutele predisposte dal Capo I sono inderogabili ex art. 78, che dispone la nullità di ogni clausola o patto aggiunto di rinuncia dell'acquirente ai diritti garantiti dallo stesso Capo I o di limitazione delle responsabilità previste a carico del venditore. ===Strumenti di tutela della chiarezza e della trasparenza=== Gli strumenti di tutela della prima area sono: #Il formulario informativo di cui ad art. 71 Codice del consumo; #I requisiti del contratto di cui ad art. 72 Codice del Consumo. ====Il documento (formulario) informativo==== Il documento informativo, che deve essere necessariamente consegnato a chi chieda informazioni, deve specificare: #Il diritto oggetto del contratto (specificandone la natura obbligatoria o reale, usando solo in quest'ultimo caso il termine ''multiproprietà''); #L'identità del venditore (e del proprietario, se diversi); #Per l'immobile determinato: ##Il bene e la sua ubicazione; ##La destinazione del bene; ##Il permesso edilizio e le [[legge regionale|leggi regionali]]; #Per l'immobilie non ancora determinato: ##Il permesso edilizio e le leggi regionali; ##Lo stato di avanzamento dei lavori e la data stimata di completamento; ##Lo stato di avanzamento dei lavori relativi ai servizi; ##Le garanzie per il rimobrso dei apgamenti già effettuati in caso di mancato completamento; #Il prezzo globale dell'operazione, incusi: ##[[IVA]]; ##Stima delle spese individuali per l'uso dei servizi e delle strutture comuni; ##Base di calcolo degli oneri connessi all'utilizzo dellimmobile; ##[[Tasse]]; ##Spese di gestione; ##Spese di manutenzione e riparazione; ##Eventuali spese di trascrizione; #Informazioni circa: ##Le modalità di esercizio del [[diritto di recesso]], con indicazione delle spese che l'acquirente, in caso di recesso, è tenuto a rimborsare; ##Le modalità di [[risoluzione del contratto]] di concessione del [[credito]] connesso al contratto, in caso di recesso. ====I Requisiti del contratto==== I requisiti del contratto sono: #[[forma (diritto)|Forma scritta]] a pena di [[nullità]]; #Redazione in [[lingua italiana]] o in altra [[Lingua (linguistica)|lingua]] comunitaria (dello [[Stato]] in cui l'acquirente [[domicilio|risieda]] o di cui sia [[cittainanza|cittadino]]); #Trasposizione di tutti gli elementi contenuti nel documento informativo, con l'aggiunta di: ##Identità e domicilio dell'acquirente; ##[[Durata]] del contratto e termine a partire dal quale il consumatore può esercitare il suo diritto; ##Clausola di acquisto senza altri [[onere|oneri]], [[Obbligazione (diritto)|obblighi]] o spese diversi da quelli inclusi nel contratto; ##Eventuale possibilità di partecipazione ad un sistema di [[permuta|scambio]] o [[compravendita|vendita]] del diritto oggetto del contratto; ##Espressa menzione della [[fideiussione]] bancaria o assicurativa da prestarsi quando: ###Il venditore non sia una società di capitali; ###Il venditore sia una società di capitali con capitale sociale inferiore a € 5.164.569,00; ###L'immobile sia in costruzione. ===Facoltà di recesso=== L'area della facoltà di recesso comprende: #Il diritto di recesso (artt. 73, 75, 1° comma Codice del Consumo); # Le [[sanzioni]] contro il professionista che ostacoli o impedisca l'esercizio dei diritti del consumatore (artt. 75, 2° comma, 81 Codice del Consumo). ====Diritto di recesso==== Il diritto di recesso, il cui esercizio deve essere obbligatoriamente comunicato tramite raccomandata con ricevuta di ritorno, è consentito: #Nel termine di 10 giorni dalla conclusione del contratto, con rimborso delle sole spese relative ad atti da espletare tasstivamente, effettivamente sostenute e documentate dal venditore; #Nel termine di 3 mesi, nel caso in cui il contratto difetti del contenuto minimo richiesto da art. 73, 2° comma, del Codice del Consumo (rinvio a gran parte degli elementi richiesti dagli artt. 70, 71 Codice del Consumo). L'art. 75, 1° comma del Codice del Consumo dispone anche l'applicazione delle regole generali sul diritto di recesso, secondo gli artt. 64-67 del Codice del Consumo, per quanto non diversamente disposto dall'art. 73 Codice del Consumo. ====Sanzioni==== Le sanzioni applicabili al venditore si dividono in due gruppi: #Sanzioni ex art. 81 Codice del Consumo; #Sanzioni ex art. 62 Codice del Consumo, per rinvio ex art. 75, 2° comma Codice del Consumo. Le sanzioni ex art. 81 puniscono il professionista che contravviene a: #'''art. 70''', 1° comma: ##lett. a) (indicazione del diritto oggetto del contratto); ##lett. b) (indicazione dell'identità e del domicilio del venditore); ##lett. c), numero 1 (per l'immobile determinato, indicazione dell'ubicazione e della descrizione del bene); ##lett. d ###numero 2) (per l'immobile non ancora determinato, indicazione dello stato di avanzamento dei lavori relativi ai servizi); ###numero 3) (per l'immobile non ancora determinato, indicazione delle garanzie per il rimborso dei pagamenti in caso di mancato completamento dei lavori); ##lett. e) (indicazione dei servizi comuni accessibili al multiproprietario); ##lett. f) (indicazione delle strutture comuni accessibili al multiproprietario); ##lett. g) (indicazione delle norme applicabili in materia di manutenzione e riparazione dell'immobile, e di quelle in materia di amministrazione e gestione dell'immobile); ##lett. h) (indicazione del prezzo globale); ##lett. i) (informazioni sul diritto di recesso e sulle modalità di risoluzione dell'eventuale contratto di concessione del credito); #'''art.71''', 3° comma (consegna di una copia del contratto tradotto nella lingua dello Stato di ubicazione dell'immobile, purché si tratti di lingua comunitaria); #'''art. 72'''(termine ''multiproprietà'' usato per indicare diritti personali di godimento o non usato per indicare diritti reali; omesso riferimento al diritto di ottenere il documento informativo); #'''art.74''' (richiesta od accettazione di acconti). Il venditore è punito con sanzione amministrativa pecuniaria da € 1.000 a € 5.000, con sospensione dall'esercizio dell'attività per un periodo da 30 giorni a 6 mesi per la violazione ripetuta delle norme di cui sopra. Le sanzioni ex art. 62 puniscono il professionista che: *ostacola l'esercizio del diritto di recesso (artt. 64 e ss Codice); *fornisce informazioni incomplete, errata o non conforme sul diritto di recesso (artt. 64 e ss Codice); *non rimborsa al consumatore le somme eventualmente pagate; *presenta all'incasso o allo sconto un titolo di credito prima della decorrenza del termine per l'esercizio del diritto di recesso; Il venditore è punito con sanzione amministrativa pecuniaria da € 516 ad € 5165, raddoppiati in caso di violazione ripetuta per due volte nello stesso anno. ===Restante disciplina=== Al venditore è fatto divieto di esigere o di ricevere acconti fino alla scadenza dei termini per l'esercizio del diritto di recesso secondo l'art. 73 Codice. Le norme del Codice, che disciplinano la multiproprietà, hanno carattere imperativo. L'art. 78 Codice dispone infatti la nullità: *delle clausole contrattuali o dei patti aggiunti di rinuncia dell'acquirente ai diritti previsti dal Codice; *delle clausole di limitazione delle responsabilità previste a carico del venditore.