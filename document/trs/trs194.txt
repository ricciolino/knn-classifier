economia
 * {{cita web|http://oami.europa.eu/ec2/term/showClassHeadings/|Elenco dettagliato dei componenti dell'elenco di Nizza|lingua=it}} * {{cita web|http://www.wipo.int/portal/index.html.en/|Sito Wipo (World Intellectual Property Organization)|lingua=en}} * {{cita web|http://oami.europa.eu/ows/rw/pages/CTM/regProcess/classifications.it.do/|Ufficio per l'Armonizzazione nel Mercato Interno, sezione classificazione|lingua=it}} * {{cita web|http://oami.europa.eu/ec2/static/html/about-en.html#NiceClassification/|Storia della Classificazione di Nizza|lingua=en}} [[Registro delle imprese]] Il registro delle imprese, per la legge italiana, è un registro in cui le imprese italiane, le imprese estere con sede o unità locale in Italia e gli altri enti (es. fondazioni, associazioni) che esercitano un'attività economica, sono tenuti all'iscrizione. Sono escluse le libere professioni. Il registro Imprese costituisce la fonte primaria di certificazione dei dati costitutivi dei soggetti economici iscritti, così come le anagrafi comunali lo sono per i dati dei cittadini. Chi svolge in Italia un'attività economica, sotto forma di impresa deve iscriversi al registro delle imprese tenuto dalle camere di commercio italiane (la circoscrizione di competenza può variare, deve essercene almeno una per ogni Regione), interconnesse tramite la loro società di informatica, InfoCamere S.c.p. A. ==Storia== Previsto inizialmente dal Codice civile del 1942, venne attuato completamente soltanto con la legge 29 dicembre 1993, n. 580, e reso operativo con il DPR n. 581 del 1995; il registro delle imprese è pubblico ed unifica quelli che un tempo erano il registro delle società - tenuto dalle cancellerie commerciali dei tribunali - e il registro ditte, tenuto originariamente dalle camere di commercio. In esso sono conservati a norma di legge, in forma informatica tutti gli atti e documenti inerenti alla vita delle imprese, assicurando la completezza ed organicità della pubblicità legale per tutte le imprese soggette ad iscrizione. Dal 1º aprile 2010 per effettuare iscrizioni o variazioni nel registro delle imprese delle Camere (ma anche per gli archivi pubblici di Inps, Inail e Agenzia delle entrate) va utilizzata obbligatoriamente la procedura telematica chiamata "ComUnica". ==Sezioni== Il registro imprese è diviso in una sezione ordinaria e in diverse sezioni speciali (inizialmente erano previste 4 sezioni speciali successivamente accorpate a partire dal 1998; leggi successive hanno poi aumentato il numero delle sezioni speciali. ===Sezione ordinaria=== Nella sezione ordinaria si iscrivono: * [[imprenditori]] individuali esercenti imprese commerciali di non modeste dimensioni (ex art.2195 c.c.); * [[società (diritto italiano)|società]] di persone (tranne la società semplice); * [[società di capitali]]; * consorzi fra imprenditori con attività esterna; * i gruppi europei di interesse economico con sede in Italia (G.E.I.E.); * gli enti pubblici che hanno per oggetto esclusivo o principale un'attività commerciale; * le società estere che hanno in Italia la sede dell'amministrazione, ovvero l'oggetto principale della loro attività; L'iscrizione alla sezione ordinaria produce effetti di pubblicità legale dichiarativa per tutti gli imprenditori iscritti eccetto le società di capitali, per le quali l'iscrizione ha effetto di pubblicità legale costitutiva. ===Sezione speciale=== Alla I sezione speciale si iscrivono, con diverse qualifiche: * imprenditori agricoli individuali ([[persone fisiche]] e [[persone giuridiche]]) * piccoli imprenditori commerciali * le società semplici * imprenditori artigiani Nella II sezione speciale si iscrivono: * società tra professionisti (società tra avvocati) La III sezione speciale è destinata alla pubblicità dei legami di gruppo: * società o enti che esercitano attività di direzione e coordinamento e quelle che vi sono soggette La IV sezione speciale è destinata invece alle imprese sociali (Art. 5 D.Lgs. 155/2006): * Le organizzazioni private qualificabili come “imprese sociali” ai sensi del D. Lgs. 155/2006 sono tenute ad iscriversi nella sezione speciale delle imprese sociali. Nella V ed ultima sezione speciale vanno iscritti: * Gli atti di società di capitali in lingua comunitaria diversa dall'italiano Art. 2250 c.c. (come modificato dall'art. 42 della legge 88/2009) Le società di capitali hanno la facoltà di pubblicare in questa sezione speciale la versione in lingua comunitaria diversa dall'italiano degli atti iscritti o depositati nel registro imprese. L'efficacia di questo adempimento è asimmetrica: la società non può opporre a terzi le eventuali difformità tra la versione italiana e quella in lingua straniera, mentre i terzi possono avvalersene (in sostanza, i terzi possono scegliere tra le due versioni quella per essi più vantaggiosa). L'iscrizione alla sezione speciale ha effetti di pubblicità notizia per tutte le imprese eccetto le società semplici esercenti attività agricola e gli imprenditori agricoli individuali anche piccoli (d.lgs. 228/2001) ==Consultazione== Nato in modalità informatica per espressa volontà del legislatore, l'aspetto informatico del registro delle imprese è stato realizzato, InfoCamere ScpA per conto delle Camere di Commercio che ne gestisce l'archivio secondo tecniche informatiche. La tempestività dell'informazione giuridico-economica sulle imprese è garantito dai singoli uffici del registro delle imprese i quali hanno cinque giorni per l'evasione delle principali pratiche telematiche, così come disposto dal regolamento di attuazione del registro delle imprese. L'accesso all'interrogazione dei registri delle camere di commercio per ottenere visure (visura camerale), bilanci, protesti e altri tipi di atti o informazioni presenti negli archivi camerali è possibile oltre che allo sportello, anche in tempo reale via Internet tramite il portale "http://www.registroimprese.it" con la registrazione al servizio "Telemaco". Dal registro delle imprese è possibile ottenere informazioni dettagliate su singole imprese (natura giuridica, data di costituzione e capitale sociale, codice fiscale, attività svolta, organi sociali, poteri di rappresentanza associati agli organi sociali, numero addetti, eccetera), elenchi di aziende selezionate in base a vari parametri di ricerca combinabili tra loro (localizzazione geografica, natura giuridica, settore di attività) e conoscere le variazioni più importanti relative alla vita delle singole aziende (cessazione, liquidazione, fallimento, variazioni delle cariche, trasferimenti). I prospetti ottenibili dal registro imprese sono: * tutti i tipi di certificati e visure (ordinari, storici, di deposito ecc.), anche in lingua inglese * copie degli atti e dei bilanci * elenchi di imprese * schede sintetiche sulle persone e sulle imprese iscritte * schede sui soci. Accanto al registro delle imprese, e in modo ad esso complementare, viene tenuto il repertorio economico amministrativo: si tratta della raccolta di notizie economiche ed amministrative, come numero di unità locali, attività economica effettivamente svolta nella sede legale, classificazioni ATECO e Istat, ecc. Di norma, il registro può accogliere solamente quelle iscrizioni e/o modificazioni nei dati dei soggetti obbligati espressamente previste dalla legge (principio di tipicità). Il conservatore della Camera di commercio ha il potere di respingere (rifiuto di iscrizione) le richieste di iscrizione non conformi; il richiedente ha facoltà di ricorrere ad un organo speciale di giurisdizione, il Giudice del registro, presso il Tribunale competente. ==Note== ==Bibliografia== * {{cita pubblicazione| cognome = Tedioli | nome = Francesco| data = | anno = 2011 | mese = ottobre-dicembre| titolo = Riflessi processuali della equiparazione tra la cancellazione della società dal registro delle imprese e la sua estinzione | rivista = Il giusto Processo civile | numero = 4 | pp = 1227-1256| doi | url = http://www.tedioli.com/Riflessi-processuali-della-equiparazione-tra-la-cancellazione-della-societa-dal-registro-delle-imprese-e-la-sua-estinzione.pdf }} * {{cita pubblicazione| cognome = Tedioli | nome = Francesco| data = | anno = 2012 | mese = luglio-settembre| titolo = Le irragionevoli conseguenze processuali derivanti dall’equiparazione tra la cancellazione dal registro delle imprese di una società e la sua estinzione portano al rilievo di incostituzionalità dell’art. 2495 c.c. | rivista = Rivista di diritto societario | numero = 3 | pp = 530-544| doi | url = http://www.tedioli.com/rilievo_di_incostituzionalita_derivante_dall_equiparazione_tra_la_cancellazione_dal_registro_delle_imprese_di_una%20_societa_e_la_sua_estinzione.pdf }} * {{cita pubblicazione| cognome = Tedioli | nome = Francesco| data = | anno = 2013 | mese = luglio-settembre| titolo = Le Sezioni Unite si pronunciano sugli effetti processuali dell’estinzione della società: una soluzione convincente? | rivista = Il giusto Processo civile | numero = 3 | pp = 793-826| doi | url = http://www.tedioli.com/Le-sezioni-unite-si-pronunciano-sugli-effetti-processuali-dell-estinzione-della-societa.pdf }}