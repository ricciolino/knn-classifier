economia
 * {{Thesaurus BNCF}} [[Convenzione delle Nazioni Unite sull'uso delle comunicazioni elettroniche nei contratti internazionali]] La Convenzione delle Nazioni Unite sull'uso delle comunicazioni elettroniche nei contratti internazionali è un trattato preparato dalla Commissione delle Nazioni Unite per il diritto commerciale internazionale (UNCITRAL) ed adottato dall'Assemblea Generale delle Nazioni Unite. La Convenzione mira a soddisfare le esigenze fondamentali del commercio elettronico transfrontaliero. Essa crea un regime uniforme, applicabile per default, alle comunicazioni elettroniche scambiate internazionalmente. Questo regime si fonda sulle leggi modello dell'UNCITRAL sul commercio elettronico e sulle firme elettroniche, le cui disposizioni sono riprese, ammodernate e completate dalla Convenzione. In questo modo, la Convenzione aumenta altresì il livello di uniformità nell'interpretazione ed applicazione del diritto uniforme del commercio elettronico. Inoltre, la Convenzione introduce il principio di equivalenza funzionale per soddisfare i requisiti di forma contenuti in altri trattati, tra i quali i più noti sono la Convenzione per il riconoscimento e l'esecuzione delle sentenze arbitrali straniere (New York, 1958) e la Convenzione sui contratti per la vendita internazionale di beni mobili (Vienna, 1980). Le giurisdizioni italofone (Italia, San Marino, Svizzera) sono Stati contraenti ad entrambi i trattati. La Convenzione delle Nazioni Unite sull'uso delle comunicazioni elettroniche nei contratti internazionali è stata adottata da otto Stati: Federazione Russa, Figi, Honduras, Montenegro, Repubblica del Congo, Repubblica Dominicana, Singapore e Sri Lanka. Altri 13 Stati sono firmatari di questa Convenzione ma non l'hanno ancora ratificata. La Convenzione delle Nazioni Unite sull'uso delle comunicazioni elettroniche nei contratti internazionali è stata utilizzata come fonte per la redazione della legge sammarinese sul commercio elettronico. ==Note== ==Collegamenti esterni== * [http://www.blogstudiolegalefinocchiaro.it/wp-content/uploads/2010/10/Convenzione-definitiva.pdf Testo della Convenzione] (traduzione non ufficiale in italiano) * [http://treaties.un.org/doc/Treaties/2005/11/20051128%2004-23%20PM/Ch_X_18p.pdf Testo della Convenzione ] (in inglese) * [http://treaties.un.org/Pages/ViewDetails.aspx?src=IND&mtdsg_no=X-18&chapter=10&lang=en Status della Convenzione] dal sito del depositario: United Nations Treaty Database * [http://www.uncitral.org/uncitral/en/uncitral_texts/electronic_commerce/2005Convention.html Risorse aggiuntive] dalla pagina dedicata alla Convenzione sul sito dell'UNCITRAL (in inglese) * [http://www.consigliograndeegenerale.sm/on-line/home/lavori-consiliari/consultazione-archivi/scheda17132263.html Legge 29 maggio 2013 n.58] - Legge sull'uso delle comunicazioni elettroniche e dell'e-commerce (San Marino) * [http://www.sanmarino.sm/on-line/home/articolo44004409.html Comunicazioni elettroniche ed e-commerce: integrazione in Europa] - Portale ufficiale San Marino * Avv. Carla di Lello, [http://studiolegaledilello.com/news/?p=355 "Convenzione UNCITRAL sull'e-contracting"] [[Scissione societaria]] La scissione è un istituto del diritto commerciale italiano, introdotto con il d.lgs. 16 gennaio 1991 n. 22, emanato in attuazione delle Direttive del Consiglio delle Comunità Europee n. 78/855 (cosiddetta Terza Direttiva del 9 ottobre 1978) e n. 82/891 (cosiddetta Sesta Direttiva del 17 dicembre 1982). Prima del 1991 infatti esso era sconosciuto all'ordinamento italiano. Mediante tale operazione il patrimonio di una società viene assegnato ad una o più società, anche di nuova costituzione, in cambio dell'assegnazione ai soci della prima emissione di azioni o quote delle beneficiarie del trasferimento patrimoniale. ==Tipologie di scissione== La scissione è totale quando tutto il patrimonio della società scissa viene attribuito alla o alle società beneficiarie, mentre è parziale quando una parte del patrimonio rimane in carico alla società scissa. La scissione è proporzionale quando i soci delle società partecipanti alla scissione mantengono nelle società beneficiarie la stessa percentuale di partecipazione, mentre in quella non proporzionale le quote di partecipazione nella scissa e nella beneficiaria sono diverse. ==Note==