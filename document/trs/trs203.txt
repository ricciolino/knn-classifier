economia
 * {{Thesaurus BNCF}} * {{cita web|http://www.webalice.it/simoalessia/SimplyMath/finanziaria.html|Calcolatrice online per matematica finanziaria|lingua=it}} [[Azione di responsabilità]] L'azione di responsabilità, in termini generali, è l'azione legale che consente di far valere in giudizio le inadempienze dei doveri imposti, per legge o per statuto, ai soggetti con compiti di amministrazione o di controllo all'interno di società di capitali o di società cooperative. L'ordinamento italiano disciplina l'azione di responsabilità con riferimento alla società per azioni, ma la disciplina può essere estesa, in quanto compatibile, alle altre società di capitali. ==Soggetti nei cui confronti è esperibile l'azione== L'azione di responsabilità può essere proposta contro: *i membri degli organi di amministrazione: :*nel sistema tradizionale e nel [[sistema monistico]], i membri del [[consiglio di amministrazione]]; :*nel [[sistema dualistico]], i membri del consiglio di gestione; *i membri degli organi di controllo: :*nel sistema tradizionale, i membri del [[collegio sindacale]] (o sindaco unico); :*nel sistema dualista, i membri del [[consiglio di sorveglianza]]; :*nel sistema monista, i membri del comitato per il controllo sulla gestione; *gli organi delle [[procedura concorsuale|procedure concorsuali]]: :*nel [[fallimento (ordinamento giuridico italiano)|fallimento]], il curatore fallimentare; :*nella [[liquidazione coatta amministrativa]], il commissario liquidatore; :*nell'[[amministrazione straordinaria]], il commissario straordinario. Un'ulteriore forma di azione di responsabilità è prevista contro la società o l'ente che esercita l'attività di direzione e coordinamento su un'altra società. Era infine prevista un'azione di responsabilità nei confronti dei soggetti incaricati del controllo contabile (ex art. 2409-sexies, abrogato dall'art. 15, d.lgs. 39/2010). ==Azione di responsabilità contro gli amministratori== Possono proporre azione di responsabilità contro gli amministratori: *la società, su delibera dell'[[assemblea (società per azioni)|assemblea]] o del collegio sindacale (o del consiglio di sorveglianza, o del comitato di controllo sulla gestione); *i soci; *i creditori sociali; *gli organi delle procedure concorsuali (curatore fallimentare nel fallimento, commissario liquidatore nella liquidazione coatta amministrativa, commissario straordinario nell'amministrazione straordinaria). Ex art. 2396, le disposizioni che regolano la responsabilità degli amministratori si applicano anche ai direttori generali in relazione ai compiti loro affidati, salve le azioni esercitabili in base al rapporto di lavoro con la società. ===Azione proposta dalla società=== Ex art. 2393 cod. civ., l'azione di responsabilità contro gli amministratori è promossa: *in seguito a deliberazione dell'assemblea, con i [[quorum]] costitutivi e deliberativi previsti per l'assemblea ordinaria; *in seguito a deliberazione del collegio sindacale (nel sistema monista, del comitato di controllo sulla gestione), assunta con la maggioranza dei due terzi dei suoi componenti (nel sistema dualista, su deliberazione del consiglio di sorveglianza, assunta dalla maggioranza dei componenti, ex art. 2409-decies, comma 1). La deliberazione concernente la responsabilità degli amministratori può essere presa in occasione della discussione del bilancio, quando si tratta di fatti di competenza dell'esercizio cui si riferisce il bilancio, anche se non è indicata nell'elenco delle materie da trattare. L'azione può essere esercitata entro cinque anni dalla cessazione dell'amministratore dalla carica. La deliberazione dell'azione di responsabilità importa la revoca dall'ufficio degli amministratori contro cui è proposta, purché sia presa con il voto favorevole di almeno il 20% del capitale sociale; in questo caso, l'assemblea provvede alla sostituzione degli amministratori. La società può rinunziare all'esercizio dell'azione di responsabilità e può transigere, a condizione che: *la [[rinuncia (diritto)|rinunzia]] e la [[Transazione (economia)|transazione]] siano approvate con espressa deliberazione dell'assemblea; e *nelle società non [[mercato regolamentato|quotate]], non vi sia il voto contrario di una minoranza di soci che rappresenti almeno il 20% del capitale sociale; *nelle società quotate, almeno il 5% del capitale sociale, o la misura prevista nello statuto per l'esercizio dell'azione sociale di responsabilità. ===Azione proposta dai soci=== Ex art. 2393-bis, l'azione sociale di responsabilità può essere esercitata anche dai soci che rappresentino una certa quota del capitale sociale. In particolare, l'azione può essere esercitata: *nelle società non quotate, dai soci che rappresentino almeno il 20% del capitale sociale o la diversa misura prevista nello statuto, comunque non superiore al terzo; *nelle società quotate, dai soci che rappresentino il 2,5% del capitale sociale, o la minore misura prevista nello statuto. I soci che intendono promuovere l'azione nominano, a maggioranza del capitale posseduto, uno o più rappresentanti comuni per l'esercizio dell'azione e per il compimento degli atti conseguenti. In caso di accoglimento della domanda, la società rimborsa agli attori le spese del giudizio e quelle sopportate nell'accertamento dei fatti che il giudice non abbia posto a carico dei soccombenti o che non sia possibile recuperare a seguito della loro escussione. I soci che hanno agito possono rinunciare all'azione o transigerla; ogni corrispettivo per la rinuncia o transazione deve andare a vantaggio della società. Può altresì rinunciare all'azione o transigerla la stessa società. I soci possono altresì chiedere, in caso di gravi irregolarità nella gestione della società, che sia adottato provvedimento cautelare di revoca degli amministratori medesimi (art. 2476 c.c.). ===Azione proposta dai creditori sociali=== Ex art. 2394, gli amministratori rispondono verso i creditori sociali per l'inosservanza degli obblighi inerenti alla conservazione dell'integrità del patrimonio sociale. L'azione può essere proposta dai creditori quando il patrimonio sociale risulta insufficiente al soddisfacimento dei loro crediti. Se la società rinunzia ad esperire azione di responsabilità, i creditori possono comunque proporre l'azione; se la società transige, i creditori sociali possono impugnare la transazione soltanto con l'azione revocatoria, sempreché ne ricorrano gli estremi. ===Azioni di responsabilità promosse dagli organi delle procedure concorsuali=== Ex art. 2394-bis, in caso di fallimento, liquidazione coatta amministrativa e amministrazione straordinaria le azioni di responsabilità contro gli amministratori spettano, rispettivamente, al curatore del fallimento, al commissario liquidatore e al commissario straordinario. La relativa disciplina è prevista, per i primi due casi, dalla legge fallimentare (rdl 267/1942); nell'ultimo caso dalla normativa relativa all'amministrazione straordinaria (d.lgs. 270/1999). Norme particolari sono poi previste dalla legislazione speciale (in materia bancaria, dal Testo Unico Bancario). * '''Azione promossa dal curatore'''. Ex art. 146 legge fall., le azioni di responsabilità contro gli amministratori, i componenti degli organi di controllo, i direttori generali e i liquidatori sono esercitati dal curatore previa autorizzazione del giudice delegato, sentito il comitato dei creditori. * '''Azione promossa dal commissario liquidatore'''. Ex art. 206 legge fall., l'azione di responsabilità contro gli amministratori e i componenti degli organi di controllo dell'impresa in liquidazione è esercitata dal commissario liquidatore, previa autorizzazione dell'autorità che vigila sulla liquidazione. * '''Azione promossa dal commissario straordinario'''. Si applicano le disposizioni previste per la liquidazione coatta amministrativa con riferimento al commissario liquidatore, in quanto compatibili (ex art. 36, d.lgs. 270/1999). Vi sono tuttavia norme speciali per l'amministrazione straordinaria delle banche (art. 72, comma 5, TUB). ===Azione individuale del socio e del terzo=== Ex art. 2395 c.c., le disposizioni che regolano l'azione di responsabilità contro gli amministratori non pregiudicano il diritto al risarcimento del danno spettante al singolo socio o al terzo, quando essi siano stati direttamente danneggiati da atti colposi o dolosi degli amministratori. L'azione può essere esercitata entro cinque anni dal compimento dell'atto che ha pregiudicato il socio o il terzo. In ogni caso, i soci hanno due ulteriori strumenti per far valere i loro diritti: la denunzia al collegio sindacale e la denunzia al tribunale. *'''Denunzia al collegio sindacale'''. Ex art. 2408, ogni socio può denunziare i fatti che ritiene censurabili al collegio sindacale, il quale deve tener conto della denunzia nella relazione all'assemblea. Il collegio sindacale deve indagare senza ritardo sui fatti denunziati e presentare le sue conclusioni ed eventuali proposte all'assemblea se la denunzia è fatta da tanti soci che rappresentino il 5% del capitale sociale, o il 2% nelle società quotate (ma lo statuto può prevedere per la denunzia percentuali minori di partecipazione). Il collegio deve altresì convocare l'assemblea qualora ravvisi fatti censurabili di rilevante gravità e vi sia urgente necessità di provvedere. *'''Denunzia al tribunale'''. Ex art. 2409, se vi è fondato sospetto che gli amministratori, in violazione dei loro doveri, abbiano compiuto gravi irregolarità nella gestione che possono arrecare danno alla società o a una o più società controllate, i soci che rappresentano il 10% del capitale sociale o, nelle società quotate, il 5% del capitale sociale (o comunque la minor percentuale prevista dallo statuto), possono denunziare i fatti al tribunale. ===Azione promossa dal commissario giudiziario=== Tra i soggetti legittimati a proporre l'azione di responsabilità rientra anche l'amministratore giudiziario nominato a seguito di denunzia al tribunale. ==Azione di responsabilità contro i sindaci== Ex art. 2407, i sindaci sono responsabili solidalmente con gli amministratori per i fatti o le omissioni di questi, quando il danno non si sarebbe prodotto se essi avessero vigilato in conformita degli obblighi della loro carica. All'azione di responsabilità contro i sindaci si applicano, in quanto compatibili, le disposizioni relative all'azione sociale di responsabilità e all'azione individuale proposta dal singolo socio o terzo. ==Azione di responsabilità contro gli organi delle procedure concorsuali== Quando è in atto una procedura concorsuale, curatore fallimentare, commissario liquidatore e commissario straordinario possono essere non solo legittimati attivi alla proposizione dell'azione di responsabilità, ma anche legittimati passivi; anche in questo caso, la relativa disciplina è prevista dalla legge fallimentare, dalla normativa in tema di amministrazione straordinaria e dalla legislazione speciale (Testo Unico Bancario). *''' Azione contro il curatore fallimentare'''. *''' Azione contro il commissario liquidatore'''. *''' Azione contro il commissario straordinario'''. ==Azione di responsabilità nei gruppi== Ex art. 2497, le società o gli enti che, esercitando attività di direzione e coordinamento di società, agiscono nell'interesse imprenditoriale proprio o altrui in violazione dei princìpi di corretta gestione societaria e imprenditoriale delle società medesime, sono direttamente responsabili nei confronti dei soci di queste per il pregiudizio arrecato alla redditività ed al valore della partecipazione sociale, nonché nei confronti dei creditori sociali per la lesione cagionata all'integrità del patrimonio della società. Il socio ed il creditore sociale possono agire contro la società o l'ente che esercita l'attività di direzione e coordinamento, solo se non sono stati soddisfatti dalla società soggetta alla attività di direzione e coordinamento. ==Responsabilità dei revisori legali e delle società di revisione== Ex art. 15, d.lgs. 39/2010, i revisori legali e le società di revisione legale rispondono in solido tra loro e con gli amministratori nei confronti della società che ha conferito l'incarico di revisione legale, dei suoi soci e dei terzi, per i danni derivanti dall'inadempimento ai loro doveri. Nei rapporti interni tra i debitori solidali, essi sono responsabili nei limiti del contributo effettivo al danno cagionato. Il responsabile della revisione ed i dipendenti che hanno collaborato all'attività di revisione contabile sono responsabili, in solido tra loro, e con la società di revisione legale, per i danni conseguenti da propri inadempimenti o da fatti illeciti nei confronti della società che ha conferito l'incarico e nei confronti dei terzi danneggiati. Essi sono responsabili entro i limiti del proprio contributo effettivo al danno cagionato. L'azione di risarcimento nei confronti dei responsabili si prescrive nel termine di cinque anni dalla data della relazione di revisione sul bilancio d'esercizio o consolidato emessa al termine dell'attività di revisione cui si riferisce l'azione di risarcimento. Prima dell'entrata in vigore di questa disposizione, si applicava l'art. 2409-sexis c.c., che sottoponeva l'azione di responsabilità nei confronti dei soggetti incaricati della revisione contabile alle condizioni previste per l'esercizio dell'azione contro i sindaci. Il mancato richiamo a tali condizioni semplifica l'esercizio dell'azione da parte della società e dei creditori sociali. ==Norme speciali relative alle banche== ===Banche in regime di amministrazione straordinaria=== Ex art. 72, comma 5, del TUB, l'esercizio dell'azione sociale di responsabilità contro i membri dei disciolti organi amministrativi e di controllo ed il direttore generale, nonché dell'azione contro il soggetto incaricato della revisione legale dei conti o della revisione, spetta ai commissari straordinari, sentito il comitato di sorveglianza, previa autorizzazione della Banca d'Italia. Gli organi succeduti all'amministrazione straordinaria proseguono le azioni di responsabilità e riferiscono alla Banca d'Italia in merito alle stesse. ===Banche soggette a programma di risoluzione=== Ex art. 35, comma 3, del d.lgs 180/2015, nelle banche soggette a programma di risoluzione: *l'azione sociale di responsabilità; *l'azione dei creditori sociali contro i membri degli organi amministrativi e di controllo e il direttore generale; *l'azione contro il soggetto incaricato della revisione legale dei conti; *l'azione del creditore sociale contro la società o l'ente che esercita l'attività di direzione e coordinamento; sono esperibili soltanto dai commissari speciali, sentito il comitato di sorveglianza, previa autorizzazione della Banca d'Italia. In mancanza di loro nomina, l'esercizio dell'azione spetta al soggetto a tal fine disegnato dalla Banca d'Italia. Questa previsione ha suscitato diverse critiche, nella parte in cui impedisce ai creditori sociali l'esercizio dell'azione di responsabilità. Contro questa conclusione si è obiettato che la medesima preclusione è già prevista dall'art. 2394-bis del codice civile per i casi di fallimento, liquidazione coatta amministrativa e amministrazione straordinaria. Tuttavia, mentre fallimento, liquidazione coatta amministrativa e amministrazione straordinaria sono qualificate come procedure concorsuali, già in sé rivolte a soddisfare le pretese creditorie, la risoluzione delle banche non è espressamente qualificata come tale, bensì si configura come una procedura di gestione della crisi. [[Appalto]] L'appalto (dal latino medievale appaltum, forse dal latino ad pactum «a contratto») è il contratto con cui una parte (appaltatore) assume, con organizzazione dei mezzi necessari e con gestione a proprio rischio, l'obbligazione di compiere in favore di un'altra (committente o appaltante) un'opera o un servizio. L'appaltatore, che solitamente è un imprenditore, è tenuto a organizzare i mezzi e a svolgere ogni attività necessaria alla realizzazione dell'opera dedotta in contratto, secondo le modalità pattuite e la regola dell'arte. Quella dell'appaltatore è quindi un'obbligazione di risultato, in quanto il pieno adempimento coincide solo con la completa realizzazione dell'opera. Un contratto di appalto può essere stipulato da un soggetto pubblico con un soggetto privato, o con un altro soggetto pubblico, in seguito ad una procedura di affidamento prevista dalla legge (gara ad evidenza pubblica, affidamento diretto, affidamento in-house) ed in tal caso si parla di appalto pubblico, oppure può essere stipulato tra soggetti privati. La commessa è il procedimento tecnico-contabile (o progetto) di esecuzione dello specifico contratto (sostanzializzato attraverso un ordine di appalto o una lettera di incarico) per una determinata opera o servizio. ==Normativa italiana== Nell'ordinamento giuridico italiano, il contratto d'appalto è regolato dagli articoli 1655 e seguenti del codice civile. La disciplina è integrata, con riferimento ai contratti conclusi da soggetti pubblici o da soggetti che svolgono servizi pubblici, dal codice dei contratti pubblici (d.lgs 18 aprile 2016, n. 50), in attuazione delle direttive 2014/23/UE, 2014/24/UE e 2014/25/UE. ===Le obbligazioni dell'appaltatore=== ====La garanzia per vizi e difformità==== Un aspetto peculiare dell'obbligazione dell'appaltatore è costituito dalla garanzia per i vizi e le difformità dell'opera (art. 1667 c.c.). Qualora l'opera realizzata presenti vizi, ovvero difformità rispetto al progetto, il committente può richiedere, a sua scelta: * l'eliminazione dei vizi a cura e spese dell'appaltatore, oppure * la riduzione del prezzo pattuito. In ogni caso, l'appaltante può chiedere anche il risarcimento del danno, qualora l'emersione dei vizi o delle difformità sia conseguenza di una condotta colposa dell'appaltatore. Il committente può infine richiedere la risoluzione del contratto se la res oggetto del contratto risulta del tutto inadatta all'uso a causa dei vizi. Se, al momento della consegna, l'opera è stata accettata dalla committenza, la garanzia è limitata ai soli vizi “occulti” (cioè non immediatamente riconoscibili) o dolosamente taciuti dall'appaltatore. La garanzia opera, infine, solo se il vizio o la difformità sono denunciati all'appaltatore entro il termine di 60 giorni dalla loro scoperta. Si prescinde da tale termine solo se i vizi sono stati occultati dall'appaltatore, ovvero se sono stati da lui riconosciuti. L'azione contro l'appaltatore si prescrive in due anni dalla consegna. Se il committente è convenuto in giudizio per il pagamento del prezzo, egli può comunque far valere la garanzia, purché abbia denunciato i vizi entro 60 giorni dalla scoperta e entro un biennio dalla consegna dell'opera. ====Garanzia per vizi di cose immobili destinate a lunga durata==== Parzialmente diversa è la disciplina in caso di vizi che interessano un edificio o altro immobile destinato a lunga durata. La rovina del bene o altri gravi difetti che ne compromettano il normale utilizzo, possono farsi valere entro dieci anni dall'esecuzione dell'opera, purché il vizio sia stato denunziato entro un anno dalla scoperta. ====Fornitura della materia prima==== Salvo diverso accordo tra le parti, l'appaltatore fornisce, oltre ai mezzi, anche la materia prima necessaria alla realizzazione dell'opera. Nei casi in cui la materia prima venga fornita dal committente, l'appaltatore è tenuto a denunciare prontamente eventuali difetti di essa che dovessero emergere in corso d'opera. ===Le obbligazioni del committente=== L'obbligazione principale del committente è il pagamento del prezzo. Il corrispettivo per l'opera può essere stabilito globalmente ("a forfait" oppure detto "a corpo") o a misura (ad esempio per euro al metro). Se è stabilito a forfait, si ritiene comprensivo anche di eventuali variazioni (autorizzate) al progetto originario. Se le parti non lo hanno pattuito, si calcola riferendosi alle eventuali tariffe esistenti e agli usi. In mancanza di usi o tariffe, deve essere determinato dal giudice. In ogni caso, il prezzo si intende stabilito "rebus sic stantibus": è quindi permesso a entrambe le parti di richiedere la revisione del prezzo qualora, per effetto di circostanze imprevedibili, dopo la conclusione del contratto si siano verificate variazioni sensibili (superiori a ) nel prezzo di materiali o mano d'opera (art. 1664 c.c.). Clausole di revisione del prezzo sono spesso previste anche contrattualmente. ===Variazioni del progetto=== Le variazioni al progetto originario si distinguono in tre categorie: ====Variazioni concordate tra le parti==== Se c'è accordo tra le parti, il progetto si può modificare liberamente. Se il prezzo è determinato a forfait, il committente non è tenuto a pagare le variazioni e le aggiunte, salvo diverso accordo. Ai fini della prova, l'accordo (o l'autorizzazione del committente) deve avere forma scritta. ====Variazioni necessarie==== Se le variazioni sono necessarie per eseguire il lavoro a regola d'arte, ma le parti non si accordano, spetta al giudice determinare le variazioni opportune e il relativo corrispettivo. In alcuni casi, tali variazioni autorizzano le parti a recedere dal contratto: # l'appaltatore può recedere se l'importo delle variazioni supera il sesto del prezzo a forfait convenuto. Il committente è in ogni caso tenuto a corrispondergli un'equa indennità per il lavoro prestato. # il committente può recedere se le variazioni sono "di notevole entità", corrispondendo comunque all'appaltatore un equo indennizzo. ====Variazioni richieste dal committente==== Il committente può apportare unilateralmente variazioni al progetto, purché il costo complessivo delle aggiunte non superi di un quinto il prezzo contrattualmente stabilito. Le opere in aggiunta devono comunque essere pagate anche se il prezzo era determinato a forfait. Il committente non può tuttavia apportare variazioni che comportino notevoli modificazioni della natura dell'opera. ===Variazioni del corrispettivo a progetto invariato=== Le variazioni al corrispettivo dovute a onerosità o difficoltà impreviste nell'esecuzione dell'appalto sono disciplinate all'articolo 1664 c.c. secondo due ipotesi: ====Per fluttuazioni di costo della materia prima o della manodopera==== L'appaltatore è tenuto ad accollarsi i maggiori costi fino al limite di 1/10 di variazione rispetto al prezzo originario. Oltre tale soglia entrambe le parti possono chiedere una revisione limitatamente alla differenza di prezzo eccedente tale limite percentuale. ====Per cause geologiche, idriche e simili insorgenti in corso d'opera, non previste dalle parti==== Se le cause sono tali da rendere notevolmente più onerosa la prestazione dell'appaltatore, questi ha diritto a un compenso adeguato. ===Collaudo e verifiche=== Il committente ha diritto, prima di ricevere l'opera in consegna, di sottoporre la stessa a opportune verifiche per constatare se è stata bene eseguita (articoli 1665 e 1666 c.c.). Se la verifica ha esito positivo, l'opera si considera accettata e l'appaltatore ha diritto a ricevere il corrispettivo. Il committente può inoltre verificare lo stato dei lavori anche in corso d'opera. Se dalla verifica emergono inadempienze, il committente può fissare un congruo termine entro cui l'appaltatore deve conformarsi alle indicazioni del progetto, trascorso inutilmente il quale il contratto si considera risolto. ===Recesso dal contratto=== Il committente può sempre recedere dal contratto, anche se l'esecuzione abbia avuto inizio, con il solo obbligo di tenere indenne l'appaltatore delle spese sostenute, dei lavori eseguiti e del mancato guadagno. Non è necessario motivare la decisione per il mero recesso, e fra i motivi rientra la lesione del rapporto fiduciario per inadempimenti dell'appaltatore. La motivazione diviene condizione necessaria, e valutabile da un giudice se una delle parti chiede il risarcimento del danno: diversamente da altre norme che regolano i contratti fra persone fisiche (come il licenziamento nel rapporto di lavoro), non è obbligatoria la forma scritta della motivazione. Se il contratto si risolve per impossibilità sopravvenuta, il committente deve pagare la parte di opera realizzata, se è per lui di qualche utilità. Il committente può inoltre recedere dal contratto in caso di morte dell'appaltatore, se la persona del contraente era stata ragione determinante del contratto o se gli eredi non danno affidamento sulla buona esecuzione dell'opera. ===Subappalto=== Quando il vincitore dell'appalto a sua volta appalta il lavoro a un altro soggetto si parla di subappalto. Il subappalto non è consentito, salvo autorizzazione, per iscritto, del committente (art.1656 c.c.). L'appalto è infatti un contratto fondato sull'intuitus personae (ovvero, sulla scelta esplicita della controparte contrattuale), per cui non è consentita una sostituzione non autorizzata del soggetto obbligato. L'appaltatore è responsabile verso il committente del lavoro effettuato dai subappaltatori. A norma dell'art. 1670 c.c., all'appaltatore è riconosciuto il diritto di agire in regresso nei confronti dei subappaltatori, salvo che comunichi la denunzia per vizi e difformità dell'opera da parte del committente entro sessanta giorni dal suo ricevimento. Tale termine è di decadenza. ===Differenze rispetto ad altri istituti=== Rispetto alla compravendita: l'appalto è un'obbligazione di "facere", non di dare. La distinzione non è però agevole quando si tratti di vendita di cosa futura che il venditore deve fabbricare. Per la giurisprudenza, si ha vendita se il prodotto da costruire rientra nella produzione abituale del venditore; si ha appalto se vi è l'esigenza di un'attività particolare del produttore, in modo che l'obbligazione di fare sia preminente rispetto all'obbligazione di dare, sotto il profilo oggettivo e soggettivo. In altri casi, occorre suddividere la commessa globale tra attività rientrante nell'appalto e quelle nella vendita, specie quando il fornitore lavora (progettazione, costruzione, installazione, manutenzione) su specifica del committente. Altri casi non facili da dipanare è quando l'oggetto non è un'opera materiale ma un servizio (ad esempio: catering, pulizia, manutenzione, formazione, logistica, servizi IT, ecc.). ==Note==