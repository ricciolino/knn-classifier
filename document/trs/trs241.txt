medicina
 * {{cita web|http://www.ipita.org/|Associazione internazionale trapianto del pancreas|lingua=en}} [[Ernia di Spigelio]] {{Infobox malattia |Nome=Ernia di Spigelio |Immagine=Spigelian_Hernia.jpg |Didascalia=Imagine di tomografia computerizzata dell'addome di un paziente con un'ernia di Spigelio (freccia). |Sinonimo1=Ernia semilunare |Eponimo1=Adriaan van den Spiegel }} L'ernia di Spigelio, detta anche ernia semilunare, è una varietà poco frequente di ernia, solitamente acquisita, localizzata nel punto in cui si incontrano i vasi epigastrici inferiori a livello della linea semilunare di Spigelio (lateralmente al margine del muscolo retto, a livello dell'angolo esterno dell'arcata di Douglas). Il sacco solitamente rimane sottostante all'aponeurosi del muscolo obliquo esterno confinata nello spessore della parete. I pazienti maggiormente coinvolti sono gli anziani o le donne multipare. Dal punto di vista morfologico può essere un'ernia a dito di guanto o a base di impianto slargata. ==Note== ==Altri progetti== ==Collegamenti esterni== * {{Thesaurus BNCF}} [[Anastomosi a compressione]] I sistemi di anastomosi a compressione sono antichi quanto le suturatrici meccaniche. Perfezionando le tecnologie si è passati da sistemi molto rudimentali e traumatici, quale il "bottone di Murphy" (pari quasi ad un rivetto) a sistemi "bio-frammentabili" (che però si disgregavano anzitempo, lasciando l'anastomosi non completa), per poi passare alla tecnologia con lega in Nitinol (50% nichel e 50% titanio) che ha caratteristiche di super-elasticità (riesce a deformarsi sino all'8% della sua forma), memoria di forma (dato uno shock termico perde la sua forma originale), costanza di forza (riacquista la forma originaria, in modo progressivo e non traumatico) e permette di trattare tessuti di diverso spessore, seguendo il normale processo di cicatrizzazione (per prima intenzione), evitando traumi o stress, necrotizzando il tessuto al suo interno. Categoria:chirurgia [[Sfinterotomia interna laterale]] La sfinterotomia interna laterale è una tecnica chirurgica che riguarda il canale anale. ==Indicazioni== Indicata in caso di presenza di fessure anali. ==Prodedura== L'intervento dura dai 20 ai 30 minuti, in quasi tutti i casi il paziente può lasciare l'ospedale entro il giorno successivo all'intervento (a volte anche nello stesso giorno). ==Effetti collaterali== Si mostra incontinenza anale. ==Note== ==Bibliografia== * Colonproctologia ambulatoriale: trattato per chirurghi, gastroenterologi e medici pratici. Giuseppe Dodi, seconda edizione. PICCIN, 1993. ISBN 9788829910540 [[Sfinterotomia anale]] La sfinterotomia anale è una tecnica chirurgica che riguarda il canale anale. Una particolare forma di tale intervento è la sfinterotomia interna laterale ==Indicazioni== Indicata in caso di forme tumorali che riguardano l'ano e delle fessure croniche dell'ano (fra le condizioni più dolorose) ==Procedura== Dopo anestesia (parziale o totale) si procede ad incisione ==Complicanze== Raramente si mostra incontinenza anale ==Note== ==Bibliografia== * Colonproctologia ambulatoriale: trattato per chirurghi, gastroenterologi e medici pratici. Giuseppe Dodi, seconda edizione. PICCIN, 1993. ISBN 9788829910540 [[Resezione addomino perineale]] La resezione addominoperineale chiamata anche tecnica secondo Miles, è una tecnica chirurgica che si utilizza nel trattamento del cancro rettale e anale. Si tratta di un intervento chirurgico altamente demolitivo. ==Procedura== Inizialmente vengono rimossi l'ano ed il retto, in seguito dopo aver chiuso il piano perineale si procede con la colostomia terminale definitiva creando un ano artificiale a livello della parete addominale, generalmente in fossa iliaca sinistra. ==Vantaggi/Svantaggi== Per molto tempo, l'intervento secondo Miles è stato il "gold standard" per il trattamento del cancro del retto, in particolare per tumori distanti meno di 15 cm dal margine anale. Miglioramenti nella qualità di vita dopo chirurgia sono stati ottenuti dopo l'introduzione delle suturatrici meccaniche, insieme all'osservazione che un margine distale di 2 cm dal tumore primario è sicuro. Inoltre, l'impiego della chemioterapia e della radioterapia neoadiuvante (cioè da effettuarsi prima dell'intervento) permette spesso una riduzione delle dimensioni del tumore, rendendo più agevole l'operazione. La combinazione di questi tre fattori ha consentito la realizzazione di resezioni più basse, garantendo uno sfintere anale anatomicamente e funzionalmente integro rispetto alla resezione secondo Miles, che richiede una colostomia definitiva. Al giorno d'oggi questa operazione viene eseguita di rado, riservandola soprattutto a pazienti affetti da neoplasia del retto basso (a meno di 2 centimetri di distanza dal margine anale) o da neoplasia del canale anale non asportabile per via conservativa con la tecnica della TEM (Escissione Microscopica Trans-anale). ==Bibliografia== * Tumori: una sfida per il XXI secolo. Maurizio Ponz de Leon. Springer, 2007. ISBN 978-88-470-0004-9 [[Chirurgia endocrina]] La chirurgia endocrina è un capitolo molto vasto della chirurgia generale, ma può comprendere anche altre specialità chirurgiche (neurochirurgia, otorinolaringoiatria, ginecologia, chirurgia toracica). A seconda delle ghiandole endocrine trattate possiamo parlare di: *[[Chirurgia della tiroide]] *[[Chirurgia delle paratiroidi]] *[[Chirurgia dei surreni]] *[[Chirurgia del pancreas endocrino]] ==Collegamenti esterni== *{{cita web|url=http://it.health.yahoo.net/p_notizie/la-chirurgia-bariatrica-incontra-la-robotica;jsessionid=5AA90C1232EDAF964A3A098CFD823159|titolo=Chirurgia Endocrina Forlì}} [[Chirurgia]] Per chirurgia (gr: cheirourgia da χείρ, χειρός, mano ed ἔργον, opera) etimologicamente si intende un'attività lavorativa manuale. Nel corso dell'ultimo secolo lo sviluppo delle conoscenze, la specificità di approccio a determinate malattie ed il loro incremento, problemi organizzativi, i chirurghi hanno reso necessario suddividere la chirurgia generale in numerose branche specialistiche. Alcune dedicate alla medesima Patologia generale: chirurgia oncologica, altre volte a quella specifica di organo o di apparato: cardiochirurgia, chirurgia toracica, o ancora alla medesima finalità: chirurgia plastica e ricostruttiva, o caratterizzate da tecniche peculiari: chirurgia laparoscopica, chirurgia robotica, chirurgia endoscopica. Trasversale a questi tipi di chirurgia, abbiamo la microchirurgia che prevede l'uso di strumentazione quanto mai delicata e finissima, quali lenti telescopiche o microscopio con autofocus per l'ingrandimento del campo operatorio, per ottenere la massima precisione e minimizzare le cosiddette "sequele", tessuti sani adiacenti alla zona di intervento che vengono interessati da imprecisioni oppure da una maggiore asportazione cautelativa (come avviene ad esempio in caso di sospetto di tumore). In alcuni casi esistono, nell'ambito della stessa branca, ulteriori specializzazioni; come ad esempio la chirurgia della mano nell'ambito di quella ortopedica. ==Storia== Nel 1761 il grande anatomico forlivese Giovan Battista Morgagni pubblica il De sedibus et causis morborum per anatomen indagatis, un'opera fondamentale, frutto di studio accurato dei reperti autoptici raccolti in decenni di attività a Bologna, Venezia e soprattutto Padova. Con lui nasce il moderno concetto di malattia. La malattia considerata come la rottura del normale equilibrio dell'organismo dovuta ad alterazione della struttura o funzione di uno o più organi danneggiati da agenti esterni o interni e che si manifesta con segni e sintomi caratteristici era un concetto fino ad allora sconosciuto, a parte qualche intuizione geniale ma rimasta tale. Con conseguenze negative soprattutto sotto due aspetti: impossibilità di prevenire alcune patologie quali quelle infettive responsabili di epidemie che hanno falcidiato l'umanità e impossibilità di prescrivere terapie causali. In realtà per molte patologie il rapporto causa-effetto risultava comunque evidente, come negli episodi traumatici in cui l'evento vulnerante determinava sintomi e segni immediatamente palesi sulle strutture esterne e quindi visibili del corpo: contusioni, ferite, emorragie, fratture. Ma anche su quelle interne, come era possibile osservare nella traumatologia aperta addominale e toracica, da sempre molto frequente per gli eventi bellici che hanno ininterrottamente segnato la storia dell'uomo. In molti altri casi invece anche se i segni della malattia risultavano evidenti (tumefazioni erniarie, gozzi tiroidei, tumori cutanei, varici e varicoceli, etc.), la loro eziologia rimaneva sconosciuta. In ogni caso, sarà stata appunto questa evidenza a sollecitare una risposta terapeutica, prima "istintiva" e poi più ragionata, che nel corso dei secoli costituirà la base empirica su cui poggia tutta la chirurgia antica. Scheletri risalenti all'epoca del neolitico mostrano esiti di fratture consolidate e di trapanazioni craniche con segni di rigenerazione ossea, testimonianza di interventi seguiti da guarigione. Così la storia documentata più antica, risalente a circa tremila anni fa, ci tramanda una chirurgia in grado di utilizzare tecniche e strumenti sempre più sofisticati, con utilizzo strumentale di leghe metalliche, e chirurghi dotati di straordinaria abilità manuale. Una chirurgia quindi arte ancestrale, straordinariamente efficace nella sua praticità, ma relegata a un ruolo subalterno rispetto alla medicina. Così, come è possibile osservare in tutte le antiche civiltà, mentre la figura professionale del medico (il quale, incapace di spiegare la malattia, per giustificarla doveva necessariamente attingere a nozioni filosofiche, astrologiche, religiose, esoteriche che comunque lo lasciavano impotente sotto l'aspetto terapeutico) finì con l'identificarsi in quelle nobili di sacerdote, astrologo, filosofo o esoteriche di mago, sciamano, stregone, all'altro estremo si collocava il chirurgo, capace di guarire alcune patologie e di spiegarne molte, ma relegato tra le categorie volgari, quelle che praticavano le arti minori, spesso considerate sconvenienti. Un antagonismo evidente già nel giuramento di Ippocrate, che vieterà tassativamente di "praticare il taglio della pietra", la litotomia, ritenuta atto chirurgico indegno di un medico, o che vedrà la Chiesa medioevale avocare a sé la medicina rifiutando in modo assoluto la pratica chirurgica perché cruenta e spregevole, per arrivare alla fine del XVII secolo quando ancora accadeva che un chirurgo, passando a studiare medicina per emancipare la propria condizione, era obbligato a sottoscrivere un atto notarile con il quale si impegnava a non praticare più atti operatori. La storia della chirurgia può essere distinta, sia pure arbitrariamente, in tre fasi storiche: * [[Chirurgia antica]], dalla preistoria alla scoperta dell'[[Asepsi|antisepsi]] e dell'[[anestesia]] * [[Chirurgia moderna]], fino alla scoperta degli [[Antibiotico|antibiotici]] * [[Chirurgia attuale]], quella dei trapianti e delle grandi applicazioni tecnologiche in chirurgia. ==Caratteristiche== In effetti essa si identifica nella scienza che si occupa di studiare quelle malattie che potendo essere curate con le proprie mani vengono appunto dette chirurgiche. Considerata una branca delle scienze mediche, in realtà riveste pari dignità, come testimonia la storia della sua evoluzione, delle contrapposizioni e dei percorsi diversificati rispetto alla medicina nel corso di molti secoli e la definitiva riunificazione in un corso di studi universitari comune che conferisce appunto la laurea in medicina e chirurgia. Si interessa dei vari aspetti (eziologia, diagnosi, terapia) di tutte le patologie di sua pertinenza e pertanto è detta chirurgia generale. Tuttavia anche di molte malattie considerate mediche e che possono diventare chirurgiche per vari motivi: complicazioni, non responsività alla terapia farmacologica, scelte del paziente. ==Chirurgie specialistiche== * [[Cardiochirurgia]] * [[Chirurgia dell'apparato digerente]] ed [[Endoscopia|endoscopica]] * [[Chirurgia d'urgenza]] * [[Chirurgia generale]] * [[Chirurgia maxillo facciale]] * [[Chirurgia odontostomatologica]] * [[Chirurgia pediatrica]] * [[Chirurgia plastica e ricostruttiva]] * [[Chirurgia toracica]] * [[Chirurgia vascolare]] * [[Ginecologia|Ginecologia e Ostetricia]] * [[Neurochirurgia]] * [[Oftalmologia]] * [[Ortopedia|Ortopedia e traumatologia]] * [[Otorinolaringoiatria|Otorinolaringoiatria e chirurgia cervico-facciale]] * [[Urologia]] ==Argomenti specifici di storia della chirurgia== * [[Chirurgia della mano]] * [[Chirurgia dello stomaco]] * [[Ernia]] * [[Guarigione delle ferite]] * [[Litotomia]] * [[Medicina]] * [[Mastectomia]] * [[Suturatrice meccanica]] * [[Sutura chirurgica]]