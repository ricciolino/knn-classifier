medicina
 * {{Thesaurus BNCF}} [[Otorinolaringoiatria]] In medicina, l'otorinolaringoiatria è la disciplina specialistica che si occupa del trattamento medico e chirurgico delle patologie dell'orecchio, del naso, della faringe, della laringe, del cavo orale e delle altre strutture correlate della testa e del collo, tra cui anche il trattamento chirurgico alla tiroide e paratiroidi, nonché quello medico e chirurgico alle tonsille e alla ghiandola parotide, la più grande ghiandola salivare. Nonostante le diverse parti appaiano poco correlate, è comune che siano affette congiuntamente da uno stesso processo patologico, sia esso infettivo, tumorale, traumatico o di altra natura, per cui vengono trattate da uno specialista unico. È per questo motivo che l'otorinolaringoiatra tratta anche la patologia del nervo facciale, che segue un decorso anatomico proprio nelle regioni menzionate precedentemente. L'otorinolaringoiatra è quindi il chirurgo di riferimento per interventi riguardanti non solo la triade anatomica di orecchio, naso e laringe, ma anche del distretto cervico-facciale e del basicranio in generale. Il termine deriva direttamente dal greco ὠτορινολαρυγγολογία che sta appunto per studio di orecchio, naso e laringe rispettivamente. ==Formazione== L'iter formativo per ottenere il titolo di specialista in otorinolaringoiatria in Italia è la Laurea in Medicina e Chirurgia, della durata di 6 anni, e la specializzazione in otorinolaringoiatria e chirurgia cervico-facciale, della durata di 4 anni. In Italia la società scientifica che riunisce sotto la propria egida gli specialisti in ORL è la Società italiana di otorinolaringologia e chirurgia cervico-facciale (S.I.O. e Ch.C.F.), organizzazione medico-scientifica determinata dall'integrazione tra l’Associazione Otolaringologi Ospedalieri Italiani (A.O.O.I.) e l’Associazione degli Otorinolaringoiatri Universitari (A.U.O.R.L.) In altri Paesi come in Regno Unito e in Svizzera la durata dell'iter formativo può essere variabile, in quanto per completare la formazione il chirurgo otorinolaringoiatra ha bisogno anche di acquisire diverse capacità nell'ambito della chirurgia generale. ==Esempi di patologie e interventi di pertinenza otorinolaringoiatrica== ===Chirurgia di testa e collo=== * Chirurgia oncologica della cavità orale, della laringe e del faringe * [[Tumore della tiroide]] * Chirurgia endocrina del collo ([[Chirurgia della tiroide|tiroidectomia]], paratiroidectomia) * [[Dissezione del collo|Dissezione del collo ("neck dissection")]] * Ricostruzioni microvascolari con lembi liberi * Chirurgia del basicranio ===Otologia e neuro-otologia=== * [[Microchirurgia]] dell'orecchio (es. [[miringoplastica]], [[timpanoplastica]], [[colesteatoma]], [[stapedectomia]] e [[stapedotomia]]) * [[Perforazione timpanica]] * [[Vertigine (medicina)|Vertigine]] (es. [[Sindrome di Ménière]], [[labirintite]], [[cupololitiasi]], [[neurinoma dell'acustico]], ecc.) * [[Sordità]] * [[Impianto cocleare|Implantologia cocleare]] ("orecchio bionico") * [[Otite]] (es. [[otite media acuta purulenta]], [[otite media acuta necrotica]], ecc.) * [[Acufene]] * [[Otosclerosi]] ===Rinologia=== * Chirurgia delle [[cavità nasali]] e dei [[seni paranasali]] (es. [[settoturbinoplastica]], [[dacriocistorinostomia]], ecc.) * [[Sindrome delle apnee nel sonno]] * [[Sinusite]], [[rinite]] * [[Poliposi naso-sinusale]] * [[Sindrome del naso vuoto]] * [[Allergia|Allergie]] con prevalente coinvolgimento delle vie aeree superiori ===Pediatria=== * [[Sordità|Sordità congenita]] * [[Adenoidectomia]] * [[Tonsillectomia]] * [[Laringomalacia]] * [[Miringotomia]] ===Laringologia e foniatria=== * [[Carcinoma laringeo]] * [[Disfonia|Disfonie]] * [[Noduli vocali]] * [[Stenosi laringo-tracheale]] * [[Tracheotomia]] * [[Mutismo]] ==Altri progetti== ==Collegamenti esterni== * {{Thesaurus BNCF}} [[Ferri chirurgici]] I ferri chirurgici sono strumenti progettati per essere usati durante un intervento chirurgico, per ottenere effetti come ad esempio la modifica dei tessuti biologici, o l'accesso per la loro visualizzazione. Nel corso del tempo, sono stati ideati diversi tipi di strumenti chirurgici, alcuni dei quali progettati per essere utilizzati in chirurgia generale, altri per procedure specifiche. ==Classificazione== Tali strumenti possono essere generalmente suddivisi in sei classi per funzione. Queste classi sono: *Strumenti da taglio *Cogliere o detenzione di strumenti *Pinze emostatiche (strumenti utilizzati per fermare il flusso di sangue) *Divaricatori *Morsetti e distrattori *Accessori e impianti ==Nomenclatura== La nomenclatura degli strumenti chirurgici segue determinati modelli, come ad esempio una descrizione delle azioni che compie (per esempio, bisturi, emostatico), il nome del suo inventore (per esempio, la pinza Kocher), o il nome scientifico dell'organo relativo al tipo di intervento chirurgico (ad esempio, un tracheotome è uno strumento utilizzato per eseguire una tracheotomia).