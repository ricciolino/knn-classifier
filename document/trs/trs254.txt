medicina
 * [http://www.snopes.com/politics/medical/microchip.asp Microchip Off the Block], la [[leggenda metropolitana]] relativa all'[[Obamacare]] [[Manovra di riduzione per Taxis]] La manovra di riduzione per Taxis è una manovra chirurgica non invasiva che ha lo scopo di ridurre un'ernia Addominale. Questa manovra può essere compiuta su paziente in clino o ortostatismo esercitando con le dita una pressione graduale sulla tumefazione erniaria. La manovra va effettuata partendo dalla periferia dell'ernia fino ad arrivare al centro, onde evitare fenomeni di strozzamento o rottura del sacco e del viscere erniato. [[Simpatectomia toracica endoscopica]] {{Infobox procedura medica |nome = Simpatectomia toracica per via endoscopica |tipo = Procedura chirurgica |immagine = |didascalia = |immagine2 = |didascalia2 = |tipo2 = Toracica |anestesia = |indicazioni = |complicanze = |ICD9 = |ICD10 = |MeshID = |MedlinePlus = |eMedicine = |eponimi = |sinonimi = }} La simpatectomia toracica endoscopica (Endoscopic thoracic sympathectomy ETS) è una procedura chirurgica con la quale alcune porzioni del tronco nervoso simpatico vengono distrutte. L'ETS è usata per trattare l'iperidrosi, il rossore facciale, la sindrome di Raynaud e la distrofia simpatica riflessa. Il più comune disturbo trattato è di gran lunga l'iperidrosi palmare, nella prassi comune conosciuta come “mani sudate”. La simpatectomia distrugge fisicamente i nervi in entrambi i tronchi del simpatico, che sono lunghe catene di gangli situati bilateralmente lungo la colonna vertebrale (ciò permette di ridurre il rischio di lesioni bilaterali), e responsabili di vari aspetti importanti del sistema nervoso periferico (SNP). In generale ogni tronco nervoso è diviso in 3 regioni: * Cervicale (collo) * Toracico (petto) * Lombare (parte inferiore del busto) La parte più comune coinvolta nell'ETS è la zona toracica superiore, quella parte della catena simpatica situata tra la prima e la quinta vertebra toracica. Oltre ai normali rischi operatori, come il sanguinamento e le infezioni post operatorie, l'ETS può comportare rischi più specifici, tra cui alterazioni irreversibili nel funzionamento dei nervi. La simpatectomia è oggi sostituita da NUOVE TECNICHE che assicurano il beneficio sperato con un drastico abbattimento dei rischi ed effetti collaterali. Infatti, il semplice strozzamento del nervo con clip in titanio (CLAMPING) o un taglio selettivo (SIMPATICOTOMIA) di uno o due punti ben determinati del nervo, senza una sua massiva distruzione o asportazione, sono in grado di ottenere risultati ottimali, con soddisfazione dei pazienti superiori al 98%, e una riduzione di rischi ed effetti collaterali prossimi allo zero. OGGI la moderna procedura di CLAMPING e la sezione del nervo simpatico (simpaticotomia) sono pratiche comuni nel Sistema Sanitario Nazionale Italiano ed Europeo, con tutti i maggiori centri universitari ed ospedalieri di chirurgia toracica e generale impegnati a smaltire lunghe liste d'attesa, dovute purtroppo ad una crescente domanda. ==Storia== La simpatectomia si è sviluppata a metà del XIX secolo, quando si scoprì che il sistema nervoso simpatico innerva quasi ogni sistema organico, ghiandolare e muscolare del corpo. Fu ipotizzato che questi nervi giocassero un ruolo importante nella regolazione di molte funzioni corporee in risposta a cambiamenti nell'ambiente, l'esercizio fisico, le emozioni e il piacere. La prima simpatectomia fu effettuata da Alexander nel 1889. Visto il ben noto apporto del sistema nervoso simpatico a molte funzioni corporee, l'operazione veniva effettuata nel tentativo di curare molti disturbi, tra cui idiozia, gozzo, epilessia, glaucoma e angina pectoris. La simpatectomia toracica è stata suggerita per l'iperidrosi (sudorazione eccessiva) dal 1920, quando Kotzareff mostrò che avrebbe causato anidrosi (completa impossibilità di sudare) dalla linea dei capezzoli in su. Anche la simpatectomia lombare fu sviluppata e utilizzata nel trattamento della sudorazione eccessiva dei piedi e di altri disturbi, ed era spesso causa di impotenza negli uomini. Viene ancora proposta come trattamento dell'iperidrosi plantare o per i pazienti che hanno avuto esiti negativi (massiccia sudorazione compensatoria) dalla simpatectomia toracica per iperidrosi plantare o eritrofobia. Con una simpatectomia estesa (su più livelli) vi è rischio di ipotensione. La simpatectomia in sé è relativamente facile da eseguire. Tuttavia raggiungere il tessuto nervoso nella cavità toracica attraverso tecniche chirurgiche convenzionali era difficile, doloroso e si prestava a metodologie differenti. L'approccio posteriore venne sviluppato nel 1908 e richiedeva la recisione (“sawing off”) delle costole. Nel 1935 si sviluppò un approccio sovraclaveare (o sopraclavicolare), che era meno doloroso di quello posteriore, ma più incline al danneggiamento di nervi e vasi sanguigni importanti. A causa di queste difficoltà, oltre che a esiti invalidanti associati alla denervazione simpatica, la convenzionale simpatectomia “a cielo aperto” non fu mai una procedura molto popolare, anche se continuò ad essere praticata per iperidrosi, sindrome di Raynaud e vari disturbi psichiatrici. Con la diffusione della lobotomia negli anni quaranta, la simpatectomia come forma di psicochirurgia perse popolarità. Ad aprire la strada alla versione endoscopica della simpatectomia toracica furono Goren Claes e Christer Drott, sul finire degli anni ottanta in Svezia. Lo sviluppo delle tecniche chirurgiche endoscopiche “microinvasive” ha diminuito i tempi di ricovero dopo l'operazione e aumentato la sua popolarità. Oggi la simpatectomia è praticata in molti paesi in tutto il mondo. ==Indicazioni== La simpatectomia toracica endoscopica viene comunemente usata per il trattamento delle forme di iperidrosi della parte superiore del corpo (mani e ascelle), per il fenomeno di Raynaud e il rossore del viso, se associate all'iperidrosi. Vi sono studi che suggeriscono che tale tecnica possa essere utilizzata anche per ottenere una rivascolarizzazione cerebrale nei pazienti con malattia di moyamoya, per il trattamento del mal di testa, per la sindrome del QT lungo e per altre patologie. ==Procedura== La simpatectomia comporta la separazione di fibre adrenergiche, colinergiche e sensoriali che sviluppano sostanze adrenergiche durante il processo di regolazione delle funzioni viscerali. L'ETS comporta la dissezione del principale tronco simpatico della regione toracica superiore del sistema nervoso simpatico (SNS), interrompendo così i messaggi neurali che normalmente raggiungerebbero molti organi, ghiandole e muscoli diversi. È attraverso questi nervi del SNA che il cervello, per mantenere l'omeostasi corporea, è in grado di apportare aggiustamenti al corpo in risposta a mutamenti di condizioni ambientali e stati emotivi, al livello di esercizio fisico, e ad altri fattori. Questa funzione regolatoria viene menomata o indebolita mediante la simpatectomia, perché le funzioni che questi meccanismi fisiologici compiono regolano anche condizioni come il rossore e l'iperidrosi, che l'ETS è stata ideata per eliminare. C'è molto disaccordo tra i chirurghi ETS su quali siano la migliore procedura chirurgica e il punto ottimale per la dissezione del nervo, e sulla natura e la portata dei risultati e degli effetti collaterali conseguenti. Se attuata endoscopicamente (come è di consuetudine), il chirurgo penetra nella cavità toracica, effettuando incisioni tra le costole approssimativamente del diametro di una cannuccia. Questo permette al chirurgo di inserire la videocamera (endoscopio) in un foro e uno strumento chirurgico nell'altro. L'operazione viene compiuta dissezionando il tessuto nervoso della catena simpatica principale. Il metodo del “clamping” (le clip), noto anche come blocco simpatico endoscopico, prevede l'impiego di clip in titanio sistemate intorno al tessuto nervoso, e fu sviluppato nel vano tentativo di rendere l'intervento reversibile. Comunque, la reversibilità della procedura clamping deve essere effettuata entro breve tempo dal clippaggio (pochi giorni o settimane al massimo), e l'evidenza empirica suggerisce che un'eventuale ritorno alla situazione precedente non sarà completo. La simpatectomia funziona menomando parte del SNA (e in tal modo interrompendo i segnali che riceve dal cervello) attraverso l'intervento chirurgico, con la prospettiva di eliminare o alleviare il disturbo. Tra i medici che non praticano l'ETS, molti hanno trovato questa pratica discutibile, principalmente perché il suo scopo è quello di distruggere nervi che causano un disturbo funzionale, ma anatomicamente normali. Un ampio studio di pazienti psichiatrici sottoposti ad ETS ha mostrato diminuzioni significative nei livelli di paura, lucidità mentale e “arousal” (Teleranta, Pohjavaara, et al. 2003, 2004. Link online non disponibile). “L'arousal è essenziale per la consapevolezza, sia nel regolare l'attenzione, l'elaborazione delle informazioni e la memoria, sia nel modulare le emozioni. Si stanno studiando pazienti sottoposti ad ETS usando l'"autonomic failure protocol" (cioè, il protocollo per la disfunzione del SNS) del Dottor David Goldstein, ricercatore “senior” all'"U.S National Institute of Neurological Disorders and Stroke". Goldstein ha documentato: * perdita di funzioni termoregolatrici * denervazione cardiaca * perdita della capacità di vasocostrizione La ricomparsa dei sintomi originali causata dalla rigenerazione o dallo “sprouting” del nervo può manifestarsi entro il primo anno post intervento. Lo “sprouting” del nervo, o la sua crescita anormale dopo un danno o una lesione ai nervi, può causare ulteriori danni. Lo “sprouting” dei nervi simpatici può formare connessioni con i nervi sensoriali, e portare a stati di dolore che sono mediati dal SNS. L'attivazione del sistema si traduce ogni volta in dolore. Questo “sprouting” e la sua azione possono portare alla Sindrome di Frey (un effetto collaterale riconosciuto dell'ETS) quando la crescita dei nervi simpatici innerva le ghiandole salivari, portando ad un'eccessiva sudorazione a prescindere dalla temperatura ambientale, attraverso la stimolazione olfattiva o gustativa. ==Rischi generali e controversie== Nessun tipo di intervento è esente da rischio, e l'ETS possiede sia i normali rischi chirurgici, come il sanguinamento e le infezioni post-operatorie, sia rischi specifici, tra i quali cambiamenti permanenti e inevitabili delle funzioni nervose. La mortalità di questo intervento è minima e molto al di sotto di procedure notoriamente considerate di routine come l'appendicectomia e la tonsillectomiacovone. Il pneumotorace (polmone collassato) può manifestarsi nel 2% dei casi. Questa complicanza generica di ogni toracoscopia è facilmente trattabile nei giorni immediatamente successivi all'intervento. La sudorazione compensatoria è uno dei comuni effetti a lungo termine e, secondo una revisione scientifica, solo l'1-2% dei pazienti ne è disturbato al punto di pentirsi d'essersi operato. In aggiunta, sono stati riportati dai pazienti i seguenti effetti collaterali: * Sindrome di Horner * Nevralgia * Parestesie * Sudorazione riflessa, detta anche sudorazione compensatoria (vedi sopra) perché va a compensare la mancanza di sudorazione nelle zone affette da anidrosi in seguito all'intervento (viso, ascelle, mani) * Eczema e altri disturbi della pelle dovuti all'eccessiva secchezza * Sudorazione gustatoria (o [[sindrome di Frey]], vedi sopra) Tra gli effetti collaterali a lungo termine, annoveriamo: * Cambiamenti ultrastrutturali nella Parete Arteriosa Cerebrale indotti dalla denervazione simpatica a lungo termine * La simpatectomia elimina il riflesso psicogalvanico * La simpatectomia cervicale riduce l'eterogeneità nella saturazione dell'ossigeno nelle piccole vene cerebrali corticali * La denervazione simpatica è una delle cause della [[sclerosi di Mönckeberg]] * La simpatectomia effettuata in T2-T3 compromette il controllo baroriflesso della frequenza cardiaca nei pazienti con iperidrosi palmare. Dovremmo notare che la risposta baroriflessa per il mantenimento della stabilità cardiovascolare è compromessa nei pazienti operati di ETS in generale * Colpo di calore da sforzo * Cambiamenti morfo-funzionali del miocardio conseguenti all'ETS Altri effetti collaterali sono l'incapacità di alzare la frequenza cardiaca a sufficienza durante l'esercizio fisico, con casi (riportati come conseguenza dell'intervento) che richiedono un pacemaker artificiale in seguito alla sviluppo di bradicardia. Il “Finnish Office for Health Care Technology Assessment” ha concluso, in una revisione sistematica di 400 pagine, che l'ETS è associata con un numero insolitamente elevato di effetti collaterali significativi, sia immediati sia a lungo termine. Citando l'affermazione del “Swedish National Board of Health and Welfare”, “Tale metodo chirurgico può portare a effetti collaterali permanenti, che in alcuni casi cominceranno a rendersi evidenti solo a distanza di tempo. Uno di questi effetti collaterali potrebbe essere l'aumento della sudorazione in altre parti del corpo. Perché e come questo accada non è ancora noto. In base alla ricerca scientifica che abbiamo a disposizione, ci si può aspettare, per una percentuale tra il 25% e il 75% dei pazienti, una sudorazione più o meno grave in altre parti del corpo, come la zona del tronco e dell'inguine: questa è la Sudorazione compensatoria". Internet oggi presenta molti siti gestiti da chirurghi che lodano i benefici dell'ETS. Ci sono tuttavia anche molti siti gestiti da pazienti che si ritengono invalidati dall'ETS, che infatti lamentano reazioni avverse all'intervento talmente forti da aver ridotto la loro capacità di svolgere la propria occupazione e le proprie attività giornaliere, oltre a essersi sentiti privati di un consenso informato adeguato. Ci sono molti forum di discussione online dedicati all'argomento dell'ETS, dove abbondano le testimonianze dei pazienti. ==Note== ==Altri progetti== [[Lente intraoculare fachica]] La Lente intraoculare fachica (in inglese: PIOL, Phakic intraocular lens) è una particolare lente intraoculare che impiantata chirurgicamente nell'occhio corregge il difetto di vista del paziente. Sono chiamate fachiche perché la lente naturale dell'occhio è lasciata intatta a differenza di quelle che vanno a sostituire quelle naturali come durante un intervento di cataratta, per tale motivo sono anche chiamate cristallino artificiale parallelo. Le lenti intraoculari fachiche sono indicate per pazienti con un alto errore rifrattivo e quando le correzioni chirurgiche mediante laser (LASIK e PRK) sono controindicate. Le lenti fachiche sono progettate per correggere un grado di miopia tra i -5 e i -20 D e se il paziente ha abbastanza profondità nella camera anteriore di almeno 3 mm. Ci sono tre tipi di lenti fachiche disponibili: *Lente con supporto ad angolo *Fissata sull'iride *supportata nell'orbita oculare: impiantabilità di lenti Collamer (Visial ICL) usate per trattare la miopia tra -3 e -20 D e per persone con una età tra i 21 e i 45 anni ==Vantaggi== Può trattare casi di miopia gravi, le abilità per l'operazione chirurgica sono simili a quella per la cataratta, i costi necessari per attuarle sono inferiori rispetto all'uso di un laser a eccimeri e simili a una operazione di cataratta. Le lenti sono rimovibili, e quindi l'effetto rifrattivo è teoricamente reversibile, sebbene un intervento dannoso causato dalla lente dovrebbe essere permanente. Comparato ad altre operazioni ha il vantaggio di preservare il sito naturale e avrebbe meno rischi di rigetto postoperatorio della retina grazie alla preservazione della lente cristallina e a una minima destabilizzazione vitrea. ==Svantaggi== Una procedura di inserzione intraoculare è una operazione chirurgica e come tutte queste ha dei rischi associati. Nel caso della chirurgia intraoculare la lente è composta da polimetilmetacrilato (PMMA) e richiede una più grande incisione che potrebbe comportare astigmatismo dopo l'operazione. In confronto a una lente fatta di Collamar (una sostanza gel pieghevole) richiede una piccola incisione dovuta alla flessibilità del materiale e ridurrebbe così anche i rischi di astigmatismo. In casi in cui i successi rifrattivi non sono ottimali bisogna intervenire anche con LASIK per ottimizzare. Un'altra preoccupazione è la progressiva ombrizzazione della camera anteriore che normalmente avviene con l'avanzare dell'età dovuto alla crescita della lente naturale dell'occhio.