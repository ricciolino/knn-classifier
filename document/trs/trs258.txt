medicina
 * {{Thesaurus BNCF}} [[FESS]] La FESS (Functional Endoscopic Sinus Surgery), consiste in un intervento chirurgico mirato al trattamento di alcune patologie naso-sinusali: principalmente sinusiti croniche e poliposi. L'obiettivo dell'intervento di FESS consiste normalmente nel liberare le vie di drenaggio dei seni paranasali, ampliando gli osti e ripristinandone la fisiologica aerazione. ==La tecnica== Il trattamento chirurgico della patologia infiammatoria dei seni paranasali ha subito profondi cambiamenti negli ultimi anni, grazie all'introduzione di nuovi strumenti tecnologici e allo sviluppo di nuove tecniche chirurgiche mininvasive. Negli ultimi vent'anni, l'endoscopia nasale, grazie alle sempre più sofisticate apparecchiature ottiche, disponibili in diverse varietà di diametri (2.7 mm e 4 mm) e di angolazioni (0°-30°-45° e 70°), in grado di garantire un'eccellente visualizzazione ed illuminazione del campo operatorio, è diventato il gold standard nel percorso diagnostico e terapeutico della patologia dei seni paranasali. La metodica si basa sull'utilizzo di un endoscopio in grado di fornire un'immagine ingrandita delle strutture interne delle fosse nasali, e di una serie di strumenti da taglio e non, con il fine di rimuovere le alterazioni anatomiche che creano ostruzione e asportare la mucosa danneggiata. L'intervento di FESS migliora le condizioni ventilatorie e di drenaggio naso-sinusale, ma non risolve la patologia infiammatoria di base, la cui stabilizzazione è invece legata all'efficacia della terapia seguita. ==Il post-chirurgico== Con l'introduzione della FESS, è stato possibile abbreviare i tempi di operazione e di degenza post operatoria, ma soprattutto si sono ridotte le complicanze. Si tratta tuttavia pur sempre di un intervento chirurgico che causa danni, anche se lievi, ai tessuti e alla mucosa nasale: fondamentale ai fini di una sua buona riuscita risulta perciò la gestione post-chirurgica del paziente. Per la completa guarigione sono necessarie alcune settimane, durante le quali il paziente può presentare gonfiore, tumefazione e dolore all'interno del naso, con formazione di croste e secrezioni di muco. Per facilitare e velocizzare la guarigione riducendo il discomfort post-operatorio, è oggi diffusa una innovativa terapia topica a base di nebulizzazioni nasali di sodio ialuronato (acido ialuronico) 9 mg APM – Alto Peso Molecolare. Diversi studi hanno infatti dimostrato come l'acido ialuronico nebulizzato nelle fosse nasali 2 volte al giorno tramite un apposito device, sia in grado di ridurre la produzione di croste, impedire la formazione di aderenze, nonché favorire il "remodelling" della mucosa e una sua una migliore riepitelizzazione. Le caratteristiche delle molecole di acido ialuronico, con il loro alto grado di idratazione, consentono di mantenere l'elasticità e il tono dei tessuti, esercitando al contempo un'azione pro-riepitelizzante e anti-infiammatoria, oltre che di stimolo del meccanismo di clearance mucociliare, indispensabile per rimuovere le secrezioni e gli agenti esterni che si depositano nel naso. ==Note== [[Miringotomia]] {{Infobox procedura medica |nome = |tipo = Procedura chirurgica |immagine = |didascalia = |immagine2 = |didascalia2 = |tipo2 = Otorinolaringoiatrica |anestesia = |indicazioni = |complicanze = |ICD9 = 20.0 |ICD10 = |MeshID = |MedlinePlus = |eMedicine = |eponimi = |sinonimi = }} La miringotomia è un'operazione all'orecchio medio. Consente di far drenare fluidi da dietro al timpano, mediante un piccolo foro su di esso. [[Ablazione a radiofrequenza]] {{Infobox procedura medica |tipo=Interventistica |immagine=RFA_CT_Leber_001.jpg |didascalia=Una immagine di tomografia computerizzata in una procedura di ablazione a radiofrequenza di una lesione del fegato. }} L'ablazione a radiofrequenza è una procedura medica utilizzata a scopo terapeutico per intervenire sul sistema di conduzione del cuore, su di un tumore o, in generale, su un tessuto disfunzionale che viene ablato grazie all'utilizzo di calore generato da un'apparacchiatura a corrente alternata (tra i 350 e i 500 kHz). Tale procedura può essere condotta in ambito ambulatoriale o in regime di ricovero ospedaliero, con l'ipiego di una anestesia locale, generale o con la sedazione cosciente. I grandi benefici documentati di questa procedura hanno fatto si che il suo utilizzo sia ampiamente cresciuto negli ultimi 15 anni. gli interventi di ablazione a radiofrequenza vengono eseguiti mediante l'ausilio di tecniche di imaging biomedico (come la fluoroscopia a raggi X, la tomografia computerizzata o l'ecografia) da uno specialista come l'anestesista, il radiologo interventista, l'otorinolaringoiatra, l'endoscopista chirurgico gastrointestinale e l'elettrofisiologo, quest'ultimo una specializzazione della cardiologia. ==Note== ==Bibliografia== * {{en}} {{Cita libro|nome=Courtney M. Townsend|titolo=Sabiston textbook of surgery : the biological basis of modern surgical practice.|editore=Elsevier Saunders|città=Philadelphia, PA|isbn=978-1-4377-1560-6|edizione=19th}} [[Litotritore]] Il litotritore è uno strumento chirurgico o una apparecchiatura elettromedicale che frammentando i calcoli ne agevola l'espulsione o l'estrazione. ==Storia== Dopo vari tentativi di valore storico, come il frammentatore della scuola chirurgica preciana, il primo litotritore in grado efficacemente di ridurre i calcoli vescicali per rimuoverli senza ricorrere ad una incisione chirurgica fu realizzato da J.J.J. Leroy d'Étiolles nel 1818. Il suo modello, perfezionato poi da J. Civiale e C. Heurteloup, verrà poi utilizzato per oltre un secolo per la rimozione dei calcoli uretrali e vescicali con la tecnica chiamata poi di Bigelow. ==Tipi di litotritore== Dall'invenzione nel 1983 dei litotritori extracorporei ad onde d'urto i litotritori si possono distinguere in litotritori extracorporei o intracorporei, utilizzabili in chirurgia endoscopica, percutanea e non. ===Litotritori intracorporei=== I litotritori intracorporei richiedono che l'estremità del litotritore venga a contatto con il calcolo e si differenziano per la tecnica con cui si produce e trasferisce l'energia, non sempre meccanica, per frantumarlo. ====Litotritore meccanico==== Concettualmente analogo al litotritore di Heurteloup, sfrutta la forza manuale amplificata da un sistema a cremagliera o ad argano per stringere e frantumare il calcolo, schiacciandolo tra le sue morse. Nella litotrissia endoscopica, cioè con il controllo visivo, dei calcoli biliari il litotritore meccanico è una guaina metallica flessibile che viene spinta energicamente contro il calcolo trattenuto in un cestello di Dormia. ====Litotritore elettroidraulico==== All'estremità del litotritore si trovano 2 elettrodi tra cui scocca una scintilla quando si trova a contatto o molto vicina al calcolo. La scintilla produce una violenta espansione di gas oltre che una elettroerosione in grado di frantumare anche i calcoli più duri. ====Litotritore laser==== L'alta energia di un impulso laser produce una violenta espansione di gas ed una vaporizzazione delle aree irraggiate nel calcolo. ====Litotritore a ultrasuoni==== All'estremità metallica del litotritore a contatto col calcolo viene trasmessa una forte vibrazione, continua o pulsata. Viene chiamato anche litotritore a vibrazione. ====Litotritore balistico==== La sonda metallica trasferisce sulla superficie del calcolo l'energia prodotta dall'impatto di un proiettile spinto dall'area compressa. Viene chiamato anche litotritore pneumatico. Con un analogo sistema a percussione sono stati proposti litotritori dove il proiettile viene spinto da forze elettromagnetiche, chiamati litotritori elettrocinetici. Le tecnologie a vibrazione e pneumatica, avendo una analoga sonda metallica, possono essere abbinate in un'unica apparecchiatura. ===Litotritori extracorporei=== Nei litotritori extracorporei l'energia in grado di frantumare il calcolo viene prodotta all'esterno del corpo e trasferita e focalizzata sul calcolo sotto forma di pressione acustica o onda d'urto. Si differenziano per la tecnica con cui si produce e si focalizza l'energia nell'area del calcolo. ====Litotritore elettroidraulico==== L'onda viene generata da una forte scarica elettrica in acqua che produce una violenta espansione di gas in uno dei fuohi di una semi-elisse che concentra nell'altro fuoco quasi tutta l'energia dell'onda d'urto. ====Litotritore a ultrasuoni==== L'onda viene generata da una matrice di trasduttori piezoelettrici posizionati su un riflettore in grado di concentrare nell'area del calcolo le onde prodotte dai singoli trasduttori. L'utilizzo di trasduttori piezoelettrici consente anche di variare la profondità focale modulando il ritardo di fase del segnale che pilota i diversi trasduttori. ====Litotritore elettromagnetico==== L'onda viene generata dalla violenta deformazione di un particolare metallico, sfruttando i fenomeni della magnetostrizione e/o delle correnti parassite, generati da un forte impulso elettrico attraverso una bobina. L'energia dell'onda d'urto viene focalizzata nell'area del calcolo con idonei riflettori ed un sistema di lenti acustiche. Il grande interesse suscitato dalle tecniche non invasive dei litotritori extracorporei ha spinto la ricerca ad esplorare altre tecniche per produrre l'onda d'urto (sistemi detonanti, sistemi elettroconduttivi, ecc. ) che al momento non hanno avuto grande seguito. ==Note==