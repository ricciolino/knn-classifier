filosofia
 * {{Thesaurus BNCF}} * [http://www.tau.ac.il/~adarr/index.files/bibliographies/discourspolemique.htm Le discours polémique. Bibliographie annotée] [[SWIF]] SWIF è l'acronimo per Sito Web Italiano per la Filosofia. Fondato nel 1995 da Mauro Di Giandomenico e Luciano Floridi, che ne sono stati direttori, è stato sostenuto dal Seminario di Storia della Scienza e dal Laboratorio di Epistemologia Informatica dell'Università degli Studi di Bari. Dotato fin dal 1997 di un proprio identificativo ISSN (1126-4780) e riconosciuto dal Ministero dell'Istruzione, dell'Università e della Ricerca (MIUR) come rivista scientifica, lo SWIF è stato, fino al 2008, il portale web di riferimento per la filosofia in Italia. L'avvio, nel 2002, del progetto Bibliotec@SWIF ha segnato il passaggio da portale a content provider. Tra il 2005 e il 2008, lo SWIF è stato un editore di strumenti e contenuti in formato di digitale, ha pubblicato e ospitato riviste elettroniche di rilievo nazionale e internazionale, e-books e altre risorse online (quali FOLDOP - Free On-line Dictionary of Philosophy e TFO - Tesi Filosofiche Online, il database italiano delle tesi di argomento filosofico). Inoltre, lo SWIF ha ospitato regolarmente corsi e seminari online di filosofia. Tutti i materiali offerti dallo SWIF sono sempre stati gratuiti e il lavoro redazionale è stato interamente basato sull'opera di volontari. A partire dal 1º luglio 2008, il progetto SWIF è stato archiviato. ==Note== [[Principia Cybernetica]] Principia Cybernetica è una collaborazione internazionale di scienziati nel campo della cibernetica e della scienza dei sistemi, nota soprattutto per il suo sito Principia Cybernetica Web. L'organizzazione è dedita a quella che viene definita "una filosofia evolutiva-sistemica con il supporto del computer, nel contesto dei campi accademici transdisciplinari di sistemistica e cibernetica". È un tentativo, suffragato da tecnologie informatiche, di sviluppare una completa filosofia cibernetica ed evoluzionistica. Un tale sistema filosofico dovrebbe sorgere da un'unificazione interdisciplinare tra la teoria dei sistemi e la cibernetica. Il nome del progetto si rifà alla nota opera filosofico-scientifica di Alfred North Whitehead e Bertrand Russel Principia Mathematica. ==Storia== Il Principia Cybernetica Project (PCP) fu ideato nel 1987 dal fisico informatico e cibernetico Valentin Turchin, la cui visione antitotalitaria lo costrinse nel 1977 a migrare dall'URSS agli Stati Uniti. Egli ha sviluppato una filosofia cibernetica basata sul concetto di "transizione di metasistema" con implicazioni per l'evoluzione umana, i sistemi politici e i fondamenti della matematica. Nel 1987 Turchin entrò in contatto con lo statunitense Cliff Joslin, un teorico dei sistemi e sviluppatore software; quest'ultimo consigliò una struttura a rete semantica, il "learning web", usando ipertesti ed internet. Insieme quindi fondarono il PCP scrivendo un "Manifesto cibernetico" e una mailing-list. Nel 1990 Francis Heylighen, fisico belga e scienziato cognitivista, aderì al progetto. ==Teoria== Uno degli obiettivi del PCP è quello di sviluppare un "sistema filosofico" completo o "visione del mondo". Riguardo all'ontologia, il PCP ritiene che l'essenza dell'universo sia rappresentata da processi elementari o "azioni". *"Azione": "In principio c'era l'azione" ([[Johann Wolfgang von Goethe|Goethe]]) *"Mondo" = Volontà + Rappresentazione ([[Arthur Schopenhauer|Schopenhauer]]) La "volontà" si manifesta nell'azione; volontà ed azione sono inseparabili, si può quindi dire che: *"Mondo percettibile" = Azione + Rappresentazione Nella cibernetica si fa astrazione dei concetti di materia, energia, spazio e tempo. Resta solo l'interdipendenza fra la varie azioni. Quando si ignora l'"agente" dell'azione si parla di "evento". L'universo, per la PCP, è sorto spontaneamente attraverso l'evoluzione dell'auto-organizzazione, basandosi sul principio darwiniano della variazione casuale e della selezione naturale. L'"inizio" è stato dovuto, molto probabilmente, ad una fluttuazione quantistica del vuoto o dall'incontro tra due stringhe cosmiche (o "M-brane") che si è poi manifestata nell'evento noto come Big Bang (grande esplosione iniziale), circa 13,5 miliardi di anni fa. Il mondo è così come è, perché si è evoluto in modo accidentale attraverso transizioni di metasistemi e processi autoorganizzativi. La sequenza è quindi: Fluttuazione quantistica del vuoto, "Big Bang", particelle elementari, atomi, molecole, cellule viventi, organismi multicellulari, animali, popoli e società. Attualmente l'uomo occupa il punto più alto nella gerarchia dei metasistemi, tramite l'epifenomeno dell'autocoscienza. Recentemente, l'umanità ha iniziato una nuova transizione di metasistema verso un "super organismo" sociale dotato di una intelligenza globale. In questa ottica, lo sviluppo di tecnologie informatiche come internet può essere visto come un embrione di sistema nervoso di questo nuovo organismo sociale (chiamato anche Metaman, Cybion, Super-Essere, "Global - Brain"). Il web del PCP è organizzato utilizzando il concetto del learning web e cioè come una gigantesca rete mondiale in cui sono rafforzate solo le connessione che vengono effettivamente visitate dagli utenti. Il PCP può quindi essere inquadrato nel novero dei movimenti che cercano di migliorare la qualità della vita umana tramite la scienza, la tecnologia ed il pensiero razionale. Inoltre, il PCP è una sorta di filosofia che cerca di dare risposte alle grandi domande filosofiche come "Perché il mondo è così?", "Da dove viene tutto?", "Qual è lo scopo di tutto?", "Cos'è la felicità?". Le risposte a tali domande così impegnative, sono date in una ottica razionalista e positivista. La filosofia PCP, con il suo concetto di evoluzione continua, può essere anche inquadrato in una visione di tipo panteistico in cui vi è una progressiva "coscientizzazione" dell'intero universo. In questa ottica, forte il richiamo alle teorie filosofiche del gesuita Teilhard de Chardin, sfrondate dal loro aspetto più strettamente religioso. ==Note== ==Collegamenti esterni== *{{cita web|http://pespmc1.vub.ac.be/|Sito PCP|lingua=en}} [[Futuribile]] Futuribile è il futuro che potrebbe realizzarsi date certe circostanze ma che rimane in un ambito di possibilità non necessariamente compiuta. Come categoria della filosofia scolastica il futuribile si pone fra la mera possibilità e la realtà contingente. Nelle arti liberali indica il futuro immaginato nel tempo presente. Il concetto di futuribile è implicito nell'idea agostiniana di tempo come intuizione della successione di stati di coscienza legati tra loro dalle facoltà della memoria e dell'immaginazione (ripresa poi da Henri Bergson). Nella narrativa la categoria di futuribile è legata a doppio filo con l'ucronia. Nella sua accezione volgare, soprattutto come aggettivo, futuribile tende a coincidere con il futuro (tecnologia futuribile/futura, scenari futuribili/futuri, etc.) e l'immagine del tempo futuro nel momento presente e finanche nel passato, l'immaginazione non di ciò che sarà ma di ciò che potrebbe evocare il concetto stesso di futuro nel momento della produzione artistica e nel futuro effettivo, ad esempio gli scenari futuribili nei romanzi di Jules Verne. ==Il problema dei futuribili== Stante una concezione lineare del tempo, posto un osservatore in un punto preciso (P) che si muove lungo il vettore tempo (T), la porzione di retta che da P si sposta verso infinito (+ ∞) costituisce una porzione di tempo non direttamente osservabile dal punto P in cui il verificarsi o meno di un determinato evento (E) risulta incerto. L'osservatore avrà la certezza del verificarsi o meno dell'evento solo quando P coincide con E in un momento convenzionalmente detto presente. Fintanto che P non coincide con E, ovvero fino a che l'evento non è direttamente verificabile, la possibilità del realizzarsi quanto del non realizzarsi dell'evento è prevedibile solo in termini probabilistici. Pur tuttavia nel tempo presente alternativamente si verificherà l'evento o non si verificherà generando, ex post, la categoria del futuro (evento effettivamente realizzatosi) e quella del futuribile (evento ipotetico non realizzatosi). Per un osservatore che si sposta lungo il vettore tempo il segmento di retta P verso + ∞ appare non univoco, in quanto conterrebbe tanto l'ipotesi del verificarsi che il non verificarsi dell'evento E, in apparente contraddizione con le proprietà del segmento che va da -∞ a P (convenzionalmente detto passato) interamente costituito da punti univoci. La filosofia scolastica risolse il problema dell'apparente non univocità del futuro come conseguenza della distorsione provocata dall'assoggettamento dell'osservatore ad un punto preciso del vettore tempo T. Per un osservatore esterno non vincolato dal tempo ogni punto della retta T mantiene le medesime proprietà sia che si trovi convenzionalmente nel passato, nel presente o nel futuro; ovvero ogni punto costituente il vettore è univoco, determinato e realizzato. Dunque il futuribile non rappresenterebbe un'entità reale, in quanto questo metterebbe in discussione le proprietà ontologiche (e certamente anche fisiche se si intende il tempo come una grandezza fisica) della retta T che risulterebbe disomogenea in funzione della posizione assunta dall'osservatore nel punto P rispetto all'evento E. ==Il futuribile e la realtà contingente== Il futuribile, dunque non apparterrebbe alla realtà contingente e non troverebbe nessuna collocazione in un ipotetico vettore temporale (euclideo) né spaziotemporale (non euclideo). Questo assunto logico, non privo di importantissime conseguenze sul piano filosofico (quali la possibilità del libero arbitrio, la dicotomia trascendente-immanente, il principio di verità ecc.) e fisico, è rimasto pressoché inalterato durante la rivoluzione scientifica attraversando la fisica classica fino alla Teoria della relatività. ==Il futuribile e l'immaginazione== Fino ad epoca moderna il futuribile è rimasto relegato a categoria filosofica e soprattutto letteraria feconda per gli autori di fantascienza. ==Note==