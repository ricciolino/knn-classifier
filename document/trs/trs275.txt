filosofia
 * {{cita web|http://www.treccani.it/enciclopedia/cognizione-incarnata_(Lessico-del-XXI-Secolo)/|Definizione di "Cognizione incarnata" (dall'inglese "embodied cognition"), Enciclopedia Treccani, Lessico del XXI Secolo (2012)}} * ''[http://www.aphex.it/index.php?Temi=557D03012202740321070205777327 Cognizione incorporata]'', saggio di Silvano Zipoli Caiani, pubblicato nel n. 8/2013 di ''APHEX'' (rivista di filosofia analitica) * [http://www.janushead.org/9-2/ The Situated Body], numero speeciale di ''Janus Head: Journal of Interdisciplinary Studies in Literature, Continental Philosophy, Phenomenological Psychology and the Arts''. Guest edited by Shaun Gallagher. * {{cita web|http://philosophy.wisc.edu/shapiro/PHIL951/951articles/wilson.htm|Six Views of Embodied Cognition}} * [http://zakros.ucsd.edu/~trohrer/handbookch1rohrerfinaldraft.pdf Embodiment and Experientialism] from the ''Handbook of Cognitive Linguistics'' (pdf) * [http://www.dcs.shef.ac.uk/~amanda/anderson.pdf Embodied Cognition: A Field Guide (pdf)] [http://www.dourish.com/embodied/ Where the Action Is] di [[Paul Dourish]]- applicazioni all'[[interazione uomo-macchina]]. * [http://zakros.ucsd.edu/~trohrer/metaphor/embodiment.pdf Pragmatism, Ideology, and Embodiment: William James and the Philosophical Foundations of Embodiment] di Tim Rohrer * [http://www.allpsych.uni-giessen.de/dk/reprints/LIBRI.2001.pdf Visual Causality] - sulla natura situata della percezione causale * {{cita web|http://www.ssse.org|Society for the Scientific Study of Embodiment}} * {{cita web|http://www.iep.utm.edu/e/embodcog.htm|Embodied Cognition - Internet Encyclopedia of Philosophy}} * {{cita web|url=http://zakros.ucsd.edu/~trohrer/embodiment.pdf|titolo=}} * {{cita web|http://web.goddard.edu/embodiment/|Risorse web del Goddard College sulla filosofia del corpo}} * {{cita web|http://www.goddard.edu/masterarts_individualized|Programma di studi del Goddard College sulla filosofia del corpo}} * {{cita web|http://www.ssse.org|Society for the Scientific Study of Embodiment}} * {{cita web|http://www.thegreenfuse.org/embodiment/index.htm|Embodiment Resources}} * {{cita web|http://www.embodimentwiki.org/|Embodiment Wiki}} [[Filosofia dell'azione]] Il termine filosofia dell'azione descrive il radicamento di qualsiasi asserzione nell'azione fisica e nelle entità, cioè i corpi, che compiono tale azione fisica. La filosofia dell'azione è quindi strettamente legata alla filosofia del corpo. La scuola della filosofia del corpo è tuttavia associata con l'impegno politico, soprattutto femminista ed ecologista, e col postmodernismo, ma è difficilmente caratterizzabile in termini filosofici. Rigetta spesso la suddivisione tradizionale tra etica, epistemologia e metafisica, come fece lo statunitense William James. Non ha molto senso considerare la vista, la parola o il "fare" senza considerare i corpi che compiono tali azioni: pertanto, appare utile una trattazione integrata degli stili descrittivi tradizionali della filosofia e delle scuole femministe, "queer", biologiste e cognitiviste che sostengono la filosofia del corpo. La critica più ampia che si occupa dell'impatto del linguaggio e della società può essere ricondotta al postmodernismo, ma vi si potrebbeero ricondurre anche molte delle teorie qui considerate. ==Dal dualismo tra corpo e mente al legame tra situazione e azione== Una critica importante dell'Altro Cartesiano ed un rifiuto del dualismo tra mente e corpo è ampiamente condivisa dai filosofi del corpo e dell'azione. Spesso, la scuola fa risalire le proprie radici a Ludwig Wittgenstein, il quale si chiese: "Cosa resta se sottraggo il fatto che il mio braccio si solleva dal fatto che io alzo il braccio?" "Risolvere questa equazione dovrebbe rivelare ciò che crea la differenza tra un mero movimento corporeo ed una azione; e la differenza tra i meri movimenti e le azioni è ciò che la filosofia dell'azione si propone di identificare." - David Velleman Tuttavia, il corpo non è un costrutto uniforme passibile di un solo tipo di astrazione - esistono corpi vegetali, animali e umani, che secondo la Semantica Generale di Alfred Korzybski legano quantità chimiche, spaziali e temporali. Korzybski tentò anche di "incoraggiare l'uso di termini più azionali e relazionali. Anziché dire che qualcosa è, noi descriviamo ciò che fa e come si collega ad un insieme più grande. Sviluppò anche strumenti visivi per insegnare alle persone come differenziare tra livelli non-verbali e verbali, descrittivi e inferenziali, ecc." (Steven Lewis). Quest'opera pionieristica fu successivamente ampliata verso estremi politici da alcuni "situationistes" francesi, che si opponevano (e tuttora si oppongono) persino alla dottrina della falsificabilità, che considerano distorta dal capitalismo e dalla sua inerzia situazionale: gli investimenti precedenti nel capitale infrastrutturale (apparecchiature per esperimenti, computer, università, equipaggiamenti militari) e nel capitale istruttivo (la cultura che insiste sull'utilità di tale infrastruttura). Questa critica è difficilmente deistinguibile dalla critica dello scientismo, ma è un esempio di fin dove si può spingere la "critica dell'azione". Lo stesso postmodernismo iniziò a mettere in dubbio l'ontologia fondamentale della fisica e delle altre scienze come base adatta per l'autocoscienza, la coscienza del corpo, la verità. Da tale radice di dubbio comune fiorirono anche altri movimenti filosofici. Questa trattazione si concentrerà solo sul problema dei legami tra situazione, azione e corpo, e sulla relazione tra questi e i dualismi del genere, del vedere del dire e del fare. ==Scollegare le parole dall'azione== Come i situazionisti o come Foucault, Korzybski sviluppò una profonda convinzione che il vedere, il dire e il fare fossero radicalmente diversi; "Suggerì di 'pensare' in termini di immagini visive" concentrandosi sulle "differenze tra i livelli verbali e non-verbali, tra le descrizioni e le inferenze, tra le descrizioni2 riguardanti descrizioni1, tra le inferenze2 derivanti da inferenze1, tra le emozioni2 suscitate dalle emozioni1, tra ciò che vediamo e gli stimoli esterni in sé, tra le "mie" astrazioni e le "tue", ecc." Gli ordini di astrazione erano un punto centrale, e il vedere ed il fare erano solo casi particolari. "Korzybski sviluppò un programma di istruzione per insegnare alle persone a smarcarsi dalle proprie abitudini linguistiche e valutare propriamente le caratteristiche uniche delle proprie esperienze quotidiane. Il suo obiettivo era aiutare le persone a valutare meno attraverso le implicazioni del proprio linguaggio quotidiano, e più dai fatti unici della situazione." - Steven Lewis In modo simile, Judea Pearl ricerca un'"algebra del fare" capace di fare da complemento all'"algebra del vedere" che tutti noi siamo stati istruiti ad utilizzare e comprendere. Il suo metodo cerca di eliminare l'obiezione sollevata dal paradosso di Simpson alla causalità, e forse ad integrare meglio il vedere, il dire e il fare. Tuttavia, il suo lavoro non si occupa del problema del corpo, se non minimamente. ==Come ha fallito la filosofia tradizionale?== Robert H. Wozniak nota che "Cartesio aveva fatto dell'epistemologia, la questione della relazione tra mente e mondo, il punto di partenza della filosofia. Localizzando il contatto della mente col corpo nella ghiandola pineale, Descartes aveva sollevato la questione della relazione tra la mente ed il corpo con il suo sistema nervoso. Eppure allo stesso tempo, tracciando una distinzione ontologica radicale tra il corpo come estensione e la mente come puro pensiero, Cartesio, in cerca di certezze, aveva paradossalmente creato un caos intellettuale." Un caos che continua ancora oggi in campi come l'"intelligenza artificiale", una vera fossa comune di modelli non riusciti, ciascuno dei quali poneva a sua volta un "puro modello matematico" a capo di qualche tipo di corpo. Anne Fausto-Sterling nota che "alcuni teorici femministi, soprattutto nell'ultimo decennio, hanno tentato — con varie prospettive di successo — di creare una descrizione non dualistica del corpo....", una delle quali, Judith Butler, si chiede "perché l'idea della materialità è giunta a significare ciò che è irriducibile, ciò che può sostenere la costruzione ma non può essere esso stesso costruito." Riecheggiano i problemi dello scientismo o della fisica, che descrive particelle materiali ma "troppo piccole" per essere viste, pretendendo di costruire un'ontologia fondamentale per tutte le scienze o per l'intera società. Persino il termine "modello standard" sembra usurparsi una posizione centrale nel linguaggio, posizione che dovrebbe forse appartenere a "ciò che può essere costruito". ==Una pluralità di etichette== Come Butler, molti filosofi del corpo sono degni di nota per il loro impegno sul fronte del genere e della sessualità. Alcuni sono etichettati come "filosofi femministi", ma molti rifiutano questo termine, adducendo che tentare di unificare varie idee economiche, ecologiche e psicologiche con la "teoria generale dei sistemi" non ha alcunché di femminile. Alcuni, come Carol Moore sono associati al movimento no-global, a varie correnti dell'anarchismo, ed al movimento situazionista francese del 1968 incentrato su Michel Foucault. È spesso difficile per un osservatore terzo distinguere tali movimenti dal postmodernismo, tanto che Foucault è spesso considerato un esponente di più movimenti, p.es. lo studio moderno del comportamento omosessuale e "queer" (Simon LeVay, Dean H. Hamer, Peter Copeland). Secondo Fausto-Sterling, nei dibattiti su questi comportamenti così complessi, "entrambe le parti mettono in contrasto parole come genetico, biologico, innato, e immutevole, con altre come ambientale, acquisito, costruito e scelto." Per la maggior parte dei filosofi, è un errore separare la filosofia femminista, queer o dell'azione dai problemi filosofici più generali sollevati dall'esistenza di un corpo umano che vede, dice o fa. ==Come chiamarli?== Un problema grave di questa scuola è che qualsiasi etichetta nel linguaggio umano è dualistica: coloro che usano o accettano tale etichetta sono "inclusi", altri sono "esclusi", e questo diventa semplicemente un altro dualismo imposto dalla società sui corpi - una descrizione di azioni avulse dal contesto delle situazioni in cui tali azioni possono avvenire. Le opinioni di filosofi individuali riguardo al corpo e all'azione possono essere complesse e difficili da riassumere, in parte perché molte sono integrate in sistemi specializzati, oppure perché sfruttano deliberatamente la variazione del linguaggio, rifiutano la prosa o l'accademia, o negano il dizionario linguistico come ontologia fondamentale. Non tutti questi teorici accettano i concetti di "modello", "notazione", "decisione", "filosofia", "filosofo" o (seguendo Wittgenstein) lo stesso concetto di "azione". La cooperazione è generalmente confinata tra coloro che ricercano un metodo ragionevole o un'"algebra del fare", uno studio identificato soprattutto con Charles Ortiz e Judea Pearl. ==Un nuovo modo di vedere la matematica?== Altri si concentrano sulla confutazione della falsificabilità e del Numero, in aperta violazione di vari confini e convenzioni accademiche e professionali, nel quadro di una critica generale della cultura dominante e delle sue categorie. È il caso di John Zerzan, figura importante del movimento no-global. Un'influenza di questo costruttivismo sociale sulla filosofia della matematica è stata di innescare un'analisi più accurata del numero di Erdos, che tiene traccia delle collaborazioni sociali tra autori di articoli matematici. Come le questioni sollevate da Wittgenstein a Russell e Turing, alcune delle quali furono studiate dallo stesso Turing nel campo della neurobiologia, le "questioni del corpo" hanno influenzato la filosofia della matematica, attraverso le ricerche di George Lakoff - fondatore della scienza cognitiva della matematica - e di Brian Rotman, autore di studi sulla relazione tra matematica e semiotica. ==Corpo e politica: gli attivisti== Le scienze politiche più direttamente identificabili con la filosofia del corpo sono quelle dell'azione diretta e della crescita delle comunità basate sulla condivisione di rischi corporali—come avviene nella pratica pacifista in cui gli attivisti si interpongono direttamente tra le due fazioni in lotta. Alcuni movimenti politici caratterizzano qualsiasi morale che non sia fermamente radicata nel corpo come indice di profonda malvagità: "Gesù fu ammazzato da persone motivate da una malattia contagiosa e pandemica che li aveva contagiati. Questa malattia ha devastato la specie umana da 5000 anni a questa parte. È la causa del patriarcato, dello stupro, dell'odio e uccisione di gay e lesbiche, dell'ingordigia, della perdita di contatto e distruzione dell'ambiente, della crudeltà verso gli animali, della brama di potere, del fascismo, della guerra e del genocidio." - Mark S. Bilk Altri attivisti, soprattutto Carol Moore, sono meno moralisti. Moore e i suoi seguaci caratterizzano la filosofia di Gandhi come un esempio di "teoria dei sistemi intuitiva" ed il satyagraha come esempio di aperta sfida al Numero ed alla sua implicita violenza. Alcune fazioni femministe del movimento verde, soprattutto quelle ispirate da Jane Jacobs e Marilyn Waring, sfruttano le filosofie ecologiste e femministe a sostegno della democrazia bioregionale - che assegna a ogni ecoregione uno status di attore autonomo, che manca nelle scienze politiche di una cultura dominante. A quanto sembra, Wittgenstein ha sollevato un vero vespaio. ==Collegamenti esterni== * {{cita web|http://serendip.brynmawr.edu/exhibitions/Mind/Descartes.html|Mind and Body: Rene Descartes to William James - the theory of mind-body dualism (Wozniak)}} * {{cita web|http://www.symposion.com/ijt/gilbert/sterling.htm|Anne Fausto-Sterling "Sexing the Body"}} * {{cita web|http://maxwell.lucifer.com/virus/alt.memetics/dominator.html|"Dominator Culture"}} * {{cita web|http://citeseer.nj.nec.com/415873.html|"A commonsense language for reasoning about causation and rational action", Ortiz}} * [http://bayes.cs.ucla.edu/LECTURE/lecture_sec2.htm "The Art and Science of Causal Effect"]: l'"algebra del fare" di Pearl [[Filosofia africana]] La Filosofia africana può essere intesa come l'interpretazione della realtà che gli africani forniscono per rispondere alle grandi domande che l'Uomo si pone. Non si può tuttavia tracciare una storia della filosofia africana, parallela o paragonabile a quella occidentale. In Africa infatti la riflessione filosofica non ha assunto, per lo più, le caratteristiche di un pensiero sistematico. Vi sono una miriade di approcci alla questione del senso dell'esistenza. Non si può dimenticare che l'Africa è un continente, con migliaia di etnie – e quindi di culture – diverse. I tentativi di interpretare la realtà sono altrettanto variegati. Si può però trovare una comunanza di idee, alcuni punti che sembrano essere condivisi da tutte le culture dell'Africa Subsahariana, e che quindi possono fornirci la base di una filosofia africana. ==Cosmologia== Tutte le culture africane presentano dei miti della creazione (cosmogonia), che portano ad una comprensione dell'Universo (cosmologia). Le spiegazioni offerte sono molte, ma i punti in comune ci dicono come l'Africano veda l'Universo diviso in due: da una parte la realtà tangibile, dall'altra la realtà spirituale (o realtà che dà la vita). Queste due realtà sono speculari. Se una delle due non è in equilibrio, la corrispondente è anch'essa squilibrata. Da qui la necessità di agire nel mondo in modo tale di mantenere l'equilibrio fra le due realtà. Non c'è un tentativo di arrivare all'unità fra queste due realtà, alla comunione (Uni-verso), ma piuttosto la lotta continua per mantenere l'armonia. Da qui il bisogno di conoscere le realtà spirituali (ruolo dello sciamano, dell'uomo della medicina) e delle modalità (riti) per ricostituire l'equilibrio. ==Dio== Dio è uno, creatore e giudice. Dio è anche in relazione con l'Uomo. Ogni cultura ha un modo diverso di capire la natura di questo rapporto. Per alcuni è estremamente negativo: Dio è lontano, può fare del male alle persone. Conviene quindi tenerlo a distanza e non provocarlo (cultura long'arim del Sud Sudan). Per altri Dio è un compagno, un amico che cammina in fianco all'uomo e a cui ci si può affidare (cultura masai del Kenya e Tanzania). Tra questi due estremi vi è una notevole varietà di posizioni. Dio non guida il mondo da solo. Presso di lui esiste una corte, formata da spiriti che possono essere buoni o malvagi. Essi sono creature di Dio, ma spirituali. Gli spiriti possono sia assistere l'Uomo che ostacolarlo. Esistono inoltre gli antenati, che essendo ‘morti viventi’ possono interagire con le due realtà e fungere da medium tra Dio e l'Uomo. Le culture africane sono solitamente monoteiste. Esistono si dei minori, ma si tratta spesso di spiriti non completamente divini, chiamati dio per manacanza di termini più precisi. Ad esempio, presso i kamba del Kenya, la gente parla della dea Mugambi, che vive nelle acque e che le anima. Esiste una persona incaricata di questo culto che si riferisce a Mugambi come una dea. Chiedendo però di approfondire il tema, la spiegazione data è quella che Mugambi è stata incaricata da Dio di proteggere le acque. Si tratta quindi di uno spirito inferiore a Dio e che a lui risponde. Diverso è il discorso per le culture dove vige il culto del vudù. Presso queste culture oltre al monoteismo, si trovano anche forme di politeismo. Sarebbe meglio dire che non è sempre chiaro se i diversi dei hanno identità separate, o se sono invece espressione plurime dello stesso Dio. Rimane comunque vero che la maggioranza delle culture africane riconosce un solo Dio quale essere supremo dell'Universo. ==Antenati== L'antenato, per essere tale, deve avere un rapporto di parentela diretta con la persona che lo venera. È quindi un membro della famiglia, che ha vissuto una vita ricca di soddisfazioni, moralmente ineccepibile, ed è morto in comunione con il clan e con Dio. Egli assume uno stato di superuomo, capace di intervenire nelle due sfere (tangibile e spirituale). L'antenato va dunque tenuto in considerazione tenendolo in vita con la memoria (si ricordano nome, storia, e le relazioni che aveva costituito tra i membri dell'etnia); con libagioni (sacrifici, offerte); offrendogli la possibilità di reincarnarsi (rispetto del totem clanico, sua presenza nelle possessioni spirituali). L'antenato è mediatore, vuole il bene, ma può anche essere geloso e colpire con il male. Per questo occorre mantenere il rapporto su di un piano di rispetto e amicizia. L'antenato va venerato, mai adorato. Solo Dio è degno di adorazione. ==L'Io== L'Africano è ego-centrico, e la sua cultura antropo-centrica. La persona non esiste, non è capita come tale, esiste l'Io. Con questo si intende dire che l'Africano non ha interesse verso l'astrazione del valore della persona, ma è invece interessato all'Io, il proprio e quello degli altri. L'essere umano è al centro della cultura, ma in modo diverso dalle culture occidentali. L'Africano ha un interesse avido per il proprio ruolo (status) all'interno della comunità. Cosa che lo porterà ad avere uno status analogo nel mondo spirituale. Egli vuole crescere in vita (lunghezza della vita), forza (fecondità, numero delle mogli e dei figli), potere politico (beni terreni, moralità che conduce al rispetto tra gli anziani). La donna di solito è esclusa da questa classifica e riflette lo status del marito. Lo status si ottiene mantenendo un comportamento accetto alla comunità. Rispondendo ai bisogni del gruppo, il singolo può migliorare la sua posizione sociale, e crescere nella considerazione che gli altri hanno di lui. La comunità pone quindi delle aspettative che vanno realizzate: la sopravvivenza – e quindi il bisogno di procurare i mezzi di sussistenza; la crescita numerica – e quindi il bisogno di generare con generosità; la difesa del territorio o la sua espansione – e quindi il bisogno di essere guerriero valoroso e indomito; il bisogno di una buona guida – e quindi l'assunzione di un ruolo di saggio che sa leggere gli eventi e li controlla. L'Africano è ego-centrico, ma non egoista. Il porre il proprio status – sempre in relazione alla comunità – al centro della propria vita e delle proprie azioni non vuol dire negare valori universali come l'amore, la disponibilità, la generosità, la solidarietà, ecc. Questi sono vissuti in maniera diversa dalle modalità proprie di altre culture occidentali e orientali, ma sono presenti e considerati importanti. ==Vitalogia== Negli ultimi anni, specialmente in campo cristiano, si è sviluppata una corrente filosofica che, basandosi sulle culture africane (specialmente Bantu) vuole offrire una nuova filosofia africana sviluppata sistematicamente. Questa corrente ha preso il nome di vitalogia, considerando che è illuminata dalla realtà spirituale, che dà vita. L'esponente più importante e l'ideatore di questa corrente è Martin Nkafu Nkemnkia. Questo autore e pensatore africano sta tentando di categorizzare il pensiero africano e di permettere un salto di qualità che porti all'assunzione di valori ormai acquisiti dalla filosofia occidentale, come il valore della persona, e della capacità di astrazione, che permetterebbe un ulteriore approfondimento del pensiero africano. ==Filosofia contemporanea== Le indagini svolte sul territorio africano, risalenti all'inizio degli anni novanta, hanno rilevato, escludendo dal computo l'Egitto, la presenza sul continente di 83 centri universitari, di cui 31 solamente in Nigeria; la facoltà di filosofia non era nemmeno presente in tutti gli atenei, bensì solo in una parte di essi. La prima facoltà di filosofia (ad esclusione dell'Egitto e del Maghreb) è sorta in Nigeria nel 1974. Nel corso del XX secolo la filosofia è stata insegnata soprattutto nelle università del Nordafrica, oppure come materia annessa al corso di Teologia, nell'ambito delle università islamiche. Ancora alla fine del XX secolo, le lingue ufficiali utilizzate durante i dibattiti ai convegni internazionali di filosofia ("Inter African Council for Philosophy" o "Africana Philosophy Conference") erano il francese e l'inglese. I filosofi africani di maggior rilevanza attualmente sono: Kwasi Wiredu (Ghana) insegnante negli USA; Odera Oruka (Kenya) professore a Nairobi, Kwame Gyekye, Mourad Wahba (Egitto), docente alla facoltà del Cairo oltre a Dismas Masolo. Kwasi Wiredu ha rintracciato, all'interno del continente africano, la presenza di una "filosofia implicita", costituita dall'insieme dei concetti metafisici-religiosi, da una parte della tradizione orale, dai proverbi, dall'etica e dalla morale africana. Questi elementi, secondo Wiredu, sono ricorrenti in una grande parte dei modelli di pensiero, presenti nell'Africa subsahariana. Il prof. Paulin Hountondji, invece ha ribattezzato "etnofilosofia", quel sistema di pensiero avente una visione collettiva del mondo, che costituisce una forma globale di conoscenza, comune a molti popoli africani. Comprende la mitologia, i proverbi, la saggezza popolare e tutto ciò che concerne una filosofia popolare. Peraltro, l'etnofilosofia è, in Occidente una branca dell'etnologia, che si occupa della filosofia dei popoli primitivi. Il prof. Odera Oruka ha definito "filosofia della saggezza" (Sagacity Philosophy), il modello di pensiero imperniato sulla saggezza della tradizione popolare. Un'altra corrente filosofica diffusa nel continente è quella "ideologica-nazionalista", che si fonda su un socialismo africano, sul panafricanismo e sulla "negritude", studia i concetti di verità, di libertà e persegue un ritorno alla genuina tradizione africana. Si tratta, fondamentalmente, di una filosofia socio-politica. Dismas Masolo ha rilevato tre grandi influenze europee nella sviluppo della filosofia contemporanea africana: innanzitutto lo strutturalismo e la fenomenologia penetrate nel continente soprattutto grazie agli autori francofoni, di cui si risente l'eco nelle opere di Alexis Kagame e di Fabien Eboussi; poi il razionalismo di derivazione anglosassone, che caratterizza le opere di Odera Oruka; infine il marxismo ed il pragmatismo affioranti negli scritti di Kwasi Wiredu. ==Note== [[Pensiero positivo]] Con il termine pensiero positivo si designa una scuola di pensiero che sostiene il vantaggio di allineare la mente a uno stato di positività, superando gli schemi di pensiero negativi sussistenti e creandone di nuovi, più ottimisti e sani, al fine di affrontare con fiducia la propria esperienza di vita e raggiungere il benessere psicofisico. ==Tecniche== Il pensiero positivo nasce e si sviluppa come tecnica di modifica e di miglioramento della qualità della vita attraverso l'osservazione e la gestione cosciente dei propri pensieri. Uno dei principali presupposti su cui si basa la filosofia del pensiero positivo è infatti che i pensieri sono materia viva e creativa, sulla quale l'individuo ha ampia possibilità d'intervento. La tecnica principale attraverso cui il pensiero positivo è messo in atto è costituita dalle "affermazioni", ovvero frasi che contengono in sé le caratteristiche mentali, fisiche e spirituali che l'individuo desidera possedere oppure gli eventi che desidera che accadano. Le affermazioni possono essere pronunciate ad alta voce, pensate o anche cantate, portando così attraverso questa costante ripetizione a una lenta riprogrammazione della mente subconscia. Altre tecniche corollarie usate nel pensiero positivo per rafforzare l'efficacia delle affermazioni sono la visualizzazione creativa e la meditazione. ==Correnti== Si possono individuare due correnti principali all'interno di coloro che sostengono il pensiero positivo. La prima è di impronta più psicologica e pone l'accento soprattutto sul processo di riprogrammazione del subconscio. Tra gli esponenti più noti di questa corrente si può citare la psicologa tedesca residente nel Regno Unito Vera Peiffer. La seconda invece parte da principi di tipo metafisico e spirituale e ha il suo esponente di spicco nella statunitense Louise Hay. Questa corrente deriva direttamente dal movimento del New Thought, che per primo formulò il principio di quella che venne denominata "preghiera affermativa". Tale tecnica è presentata in modo dettagliato nelle opere di Florence Scovel Shinn, considerata dalla Hay come una sua fonte primaria di ispirazione. Nel sistema di pensiero del New Thought ogni nostro pensiero in ogni istante crea la nostra realtà e quello che pensiamo oggi creerà la nostra realtà di domani. Affermare ciò che vogliamo e riprogrammare i propri pensieri diventa quindi la chiave per allinearsi con le leggi dell'universo e ottenere quello che desideriamo dalla vita. È grazie all'opera di Louise Hay Puoi guarire la tua vita che questa parte del sistema di pensiero del New Thought ha raggiunto una nuova grande diffusione diventando popolare anche tra chi non segue la dottrina religiosa/filosofica del Nuovo Pensiero in tutti i suoi aspetti. Per questo motivo, sebbene il New Thought da cui deriva e di cui costituisce parte, sia un movimento a sé, il pensiero positivo in questa sua veste presa a se stante e attualizzata è spesso considerato come uno dei tanti movimenti che compongono il variegato universo della New Age. ==Note== ==Bibliografia== * Florence Scovel Shinn, ''Il gioco della vita'', [[Armenia Edizioni|Armenia]] * Florence Scovel Shinn, ''Parole per vincere'', BIS * Norman V. Peale, ''Come acquistare fiducia e avere successo'', [[Bompiani]] * Louise Hay, ''Puoi guarire la tua vita'', Armenia * Louise Hay, ''Il potere è in te'', Armenia * Vera Peiffer, ''Il potere del pensiero positivo, Armenia * Vera Peiffer, ''Pensare a agire in positivo'', Armenia (già pubblicato come ''Il nuovo pensiero positivo'') * Giuditta Dembech, ''Io penso positivo'', Ariete Multimedia