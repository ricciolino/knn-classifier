geologia
 * {{cita web|http://www.isprambiente.gov.it/images/progetti/progetto-1250-ita.jpg|Carta Geologica d'Italia 1:1 250 000}} * {{cita web|http://www.isprambiente.gov.it/Media/milione/milione5ed/milione.htm|Carta Geologica d'Italia alla scala 1:100.000 online}} * {{cita web|http://www.isprambiente.gov.it/it/cartografia/carte-geologiche-e-geotematiche|Carte Geologiche e geotematiche a scale di maggior dettaglio}} * {{cita web|http://sgi.isprambiente.it/geoportal/|Portale del Servizio Geologico d'Italia}} [[Paleogeografia]] La paleogeografia è una branca della geografia che studia gli elementi utili per la ricostruzione della geografia esistente nelle ere passate, ricostruendo gli ambienti sedimentari dallo studio biostratigrafico e strutturale delle successioni sedimentarie oggi riorganizzate nelle diverse strutture geologiche (es. catene montuose, paesaggi collinari e costieri). Lo studio delle rocce sedimentarie e dei fossili permette di ricostruire i paleoambienti di un determinato intervallo temporale, e quindi la distribuzione delle terre emerse, dei mari epicontinentali, dei bacini oceanici, ecc. ==Sulla terminologia== La paleogeografia deve tener conto di due tipi di movimenti: 1) quello delle placche litosferiche, le quali in tempi geologici si sono mosse relativamente le une alle altre. Questi movimenti portano le masse continentali a "spostarsi" sulla superficie del globo, mutando la loro posizione reciproca. Già Alfred Lothar Wegener agli inizi del Novecento si era accorto che la costa occidentale dell'Africa e quella orientale dell'America meridionale "coincidono", e aveva quindi ipotizzato che questi due continenti fossero anticamente uniti, per poi separarsi e migrare nelle attuali posizioni (Teoria della deriva dei continenti). Questi movimenti (di tipo tettonico), che si svolgono in tempi lunghi (milioni di anni), sono causati da forze endogene, cioè interne al pianeta. 2) quello del livello del mare (eustatismo). Se immaginiamo di prosciugare parzialmente il Mediterraneo, abbassandone il livello di un centinaio di metri, ad esempio, l'isola d'Elba diverrebbe una zona montuosa all'estremità di una grande "pianura toscana"; abbassando ancora il livello altre aree emergeranno, "saldando" singole terre al continente. Se viceversa immaginiamo di innalzare il livello del mare di 300 m, gran parte della pianura Padana sarebbe un golfo, e le prime propaggini di Prealpi ed Appennini diverrebbe una serie di isole: l'isola di Bergamo Alta, ad esempio. In questo caso, non sarebbe variata la posizione reciproca delle terre: Bergamo non si sarebbe allontanata dalle Prealpi, pur essendo separata da esse. Questo tipo di variazione avviene in tempi molto più brevi rispetto alle variazioni del punto 1 e non comporta spostamenti laterali (traslazioni) delle terre in questione. Dal punto di vista del geografo quello che si può osservare è soltanto il risultato netto di questi due movimenti. Si parla quindi di abbassamento (o innalzamento) relativo del livello del mare per indicare che c'è stata una variazione positiva o negativa. L'abbassamento del livello del mare può essere dovuto ai ghiacciai: nei periodi in cui si formano estese calotte glaciali, molta acqua rimane intrappolata in esse, e quindi viene sottratta al mare; quando i ghiacciai fondono e si passa ad una fase climatica più calda, l'acqua che rilasciano finisce in mare e ne innalza il livello. Questo tipo di variazione del livello marino è detta glacioeustatismo, ovvero una variazione eustatica legata all'estensione dei ghiacciai e alle loro variazioni. Durante l'ultima glaciazione, ad esempio, l'acqua intrappolata nei ghiacciai era tale che il mare risultava più basso di circa un centinaio di metri: molte terre che oggi sono isole risultavano in continuità con aree continentali più estese. La deglaciazione ha portato il livello del mare a quello attuale, sommergendo il canale della Manica, il canale di Sicilia, lo stretto di Messina, la costa fra Elba e Toscana, e molte altre zone. Se le previsioni degli scienziati sull'effetto serra e sul buco nell'ozono si rivelassero fondate, l'innalzamento delle temperature medie e la conseguente fusione di una parte delle calotte glaciali porterebbe in un futuro non lontano, alla sommersione di parecchie decine di metri delle attuali coste, riducendo le aree emerse e sommergendo gran parte delle città anche grandi che si sviluppano lungo esse. ==Altri progetti== ==Collegamenti esterni== * {{Thesaurus BNCF}} [[Ciclo litogenetico]] Il ciclo litogenetico (anche litogenesi o ciclo delle rocce) è il modello che rappresenta le relazioni genetiche delle rocce tra loro e col magma nell'ambito della crosta terrestre. La figura riportata è semplificata, in quanto non mostra anche le connessioni con le sostanze dell'atmosfera e dell'idrosfera, spesso processate anche col concorso degli organismi nei cicli biogeochimici. Le rocce ignee sono dette primarie in quanto sono le uniche che derivano dal magma e non da altre rocce, per cui si perde la memoria della struttura precedente. Le rocce metamorfiche sono comunque al termine della storia di un materiale roccioso. Infatti, prima di subire anatessi a causa della profondità cui sono portate e trasformarsi in magma le rocce devono subire metamorfismo regionale. ==Descrizione== Si può descrivere schematicamente il ciclo litogenetico partendo dal processo magmatico: il magma raffreddandosi e consolidandosi in profondità origina rocce intrusive o se raffredda in superficie dà origine a rocce effusive. Nel primo caso provoca sulle rocce circostanti un processo di metamorfismo di contatto. Le rocce intrusive possono essere sollevate fino a raggiungere la superficie terrestre dove, insieme alle rocce effusive sono aggredite dagli agenti esogeni, e quindi soggette sia ad erosione che a dissoluzione chimica, ed entrano nel ciclo sedimentario. I sedimenti inconsolidati che si accumulano vengono sepolti e in questa fase la diagenesi può litificarli formando le rocce sedimentarie compatte. Queste ultime, come le stesse rocce magmatiche originarie, possono essere seppellite sotto altri strati di sedimenti e spinte in profondità all'interno della crosta terrestre o essere coinvolte in processi di formazione di una catena montuosa; si trovano così coinvolte in un processo metamorfico trasformandosi in rocce metamorfiche, che a loro volta possono essere spinte a riaffiorare sulla superficie terrestre e rientrare nuovamente nel ciclo sedimentario. Le stesse rocce sedimentarie posso riaffiorare in superficie e venire nuovamente erose creando nuove rocce sedimentarie . Se poi le rocce, sono spinte a maggior profondità entro la crosta terrestre, solitamente a causa della subduzione della placca tettonica in cui si trovano, sono sottoposte a un aumento di temperatura e pressione tale da provocare il fenomeno dell'anatessi, ossia una loro fusione, con formazione di nuovo magma e il ciclo litogenico si chiude ricominciando dal processo magmatico. ==Altri progetti== ==Collegamenti esterni== [[Sondaggio geognostico]] I sondaggi geognostici permettono di analizzare il suolo in profondità per la valutazione delle sue caratteristiche geologiche e geotecniche. ==Classificazione== Vengono classificati in due categorie: *Sondaggi Diretti: Quando si utilizzano attrezzature che permettono di raccogliere materiale dal sottosuolo *Sondaggi Indiretti: Quando si utilizzano attrezzature che rimanendo in superficie analizzano la composizione del sottosuolo ==Sondaggi diretti== #A percussione #A rotazione (rotary) Ambedue i metodi estraggono frammenti di roccia e permettono di costruire profili litostratigrafici del sottosuolo (spesso si fa la scheda stratigrafica). Con questi metodi(escludendo la perforazione con carotaggi e rotary inverso a parte) si possono avere difficoltà di identificazione delle ruditi (brecce, ghiaie, puddinghe, conglomerati). Se serve materiale roccioso non alterato si dovrà effettuare un sondaggio con metodo di carotaggio continuo. ===Perforazione a secco (a percussione)=== L'armatura del pozzo permette di realizzare pozzi di grande diametro (1,00-1,50 m), utili nel caso di pozzi per emungimento di acqua dalla falda acquifera, in quanto permettono il collocamento di due o più pompe; per sfruttare in maniera selettiva diverse falde o semplicemente per aspirare quando l'altra non funziona. Motore collegato a filo d'acciaio che passa per il derrick. Il motore impone il movimento cadenzato filo apparecchiatura regolata dal trivellatore che permette di dare una diversa angolazione dello scalpello ad ogni battuta(o ad ogni x battute), creando così un pozzo circolare. La cadenza delle battute è regolata dal trivellatore. *asta pesante: La perforazione avviene per caduta libera dell'asta pesante *scalpello: Punta tagliente, dipende dal tipo di roccia in frantumazione. Le scorie che si vengono a creare vengono tolte dal perforo con uno scalpello chiamato cucchiaia (togliendo lo scalpello). Se bisogna cambiare lo scalpello bisogna sollevare l'ultima asta, e sostituirlo. *Tubazione: semplice, telescopica ====Vantaggi==== *Strumentazione semplice e di facile manutenzione, non richiede l'intervento di personale specializzato (al più il trivellatore). *Assenza di [[fluido di perforazione|fluidi di perforazione]], quindi nessun pericolo di danneggiare le falde. *Possibilità di sospendere l'opera per riprenderla in qualsiasi momento. *Il materiale frantumato è di dimensioni facilmente osservabili, e si conosce con esattezza la profondità dalla quale proviene. *Costi inferiori rispetto al metodo rotary (anche includendo i costi delle tubazioni) *In terreni a granulometria grossolana, fessurati, carsici o fragili non si ha perdita di circolazione ====Svantaggi==== *La velocità di avanzamento dipende dal grado di coerenza della roccia. *Metodo adatto fino a profondità di 150 metri.(oltre non è economicamente conveniente) *Servono tubi per armare le pareti nel caso ci sia del terreno incoerente che potrebbe crollare ===Perforazione col metodo rotary=== Le apparecchiature utilizzate sono molto più complesse. Il problema tipico è quello di assicurare la verticalità delle aste cave, pena la rottura, specie a profondità considerevoli. La perforazione avviene tramite la rotazione di uno scalpello (che ha necessariamente una forma diversa rispetto a quelli da percussione). La tavola rotary fa girare l'asta cava. La perforazione non avviene a secco ma è necessario un fluido di perforazione (solitamente costituito da acqua + bentonite dens=1,1 g/cm3) che circoli nel perforo trasportando dal fondo pozzo in superficie i detriti di perforazione e raffreddando le corone dello scalpello. Dopo avere sostato nei pozzetti di decantazione, il fluido di perforazione viene rimesso in circolo. Tale fluido inoltre, penetra per alcuni centimetri nel materiale e velocemente formando un pannello impermeabile chiamato cake. Deriva dalla proprietà tissotropica dalle argille diluite nel fango come colloidi: una volta arrestatasi la circolazione del fluido, il fango assume una certa consistenza che deve trattenere in sospensione i detriti di perforazione non ancora giunti in superficie. In caso di rocce dure (comunque dove non c'è pericolo di crollo), sarà opportuno utilizzare l'aria, come fluido di perforazione. Si ricorre in tal caso alla tecnica con martello a fondo foro. Lo scalpello è dotato di un insieme di scalpelli, globalmente molto grosso, al cui interno è presente un foro da cui esce aria in pressione. Le aste non vengono mosse, per cui non si ha rischio di rottura delle stesse(si muove solo la testa). È un metodo veloce, ma costoso in quanto richiede grandi apparecchiature di pompaggio dell'aria. *''Normale'': la testa di iniezione fa entrare il fluido di perforazione nell'asta cava, il fluido esce dallo scalpello sul fondo di perforazione e risale il perforo portando in superficie le scorie più leggere. Il fluido passa in un primo pozzetto di decantazione dove le scorie si depositano sul fondo e successivamente in un secondo dove la pompa di aspirazione lo rimette in circolo *''Invertito'': il circolo del liquido di aspirazione è inverso. la testa di aspirazione fa sì che l'asta cava (con diametro più largo per far passare i ciottoli) risucchi il fluido e le scorie. La pompa quindi fa risalire il fluido e lo scarica in un pozzetto di decantazione dove le scorie si depositano. Il fluido “pulito” ridiscende quindi nel perforo. Questo si fa quando la risalita di frammenti grossi potrebbe asportare il CAKE, invece facendoli salire dal mezzo possiamo aspirare anche frammenti grossi e maggiormente analizzabili. ====Vantaggi==== *si raggiungono grandi profondità, grazie a velocità di avanzamento elevate (in terreni sciolti, anche decine di m al giorno). *si possono perforare tutti i tipi di terreni e rocce cambiando solo il tipo di scalpello *Assenza di armature nel pozzo ====Svantaggi==== *richiede la disponibilità' di quantitativi di volumi d'acqua.. *Impossibilità di arrestare la perforazione per lunghi periodi causa proprietà tissotropica dell'argilla(viene immesso un fluido chimico che ne impedisce la solidificazione). *non è possibile perforare pozzi di grande diametro *operando con fango, c'è il rischio di intasare le falde acquifere attraversate se si prosegue la perforazione senza tubare il pozzo. *non è facile riconoscere e analizzare la natura dei terreni attraversati. *a volte succede che la pressione della colonna di fango bilanci la pressione di un'ipotetica falda incontrata, quindi c'è il rischio che le falde a bassa pressione non vengano riconosciute. *dato che i frammenti di perforazione arrivano in superficie con un certo ritardo è facile sbagliare nel definire le quote (ovvero la profondità) di incontro degli strati rocciosi nel sottosuolo. *Vi è il rischio di perdite di circolazione del [[fango di perforazione|fluido di perforazione]] in caso di terreni a [[granulometria (geologia)|granulometria]] grossolana, in aree [[carsismo|carsiche]] e in terreni fessurati. Velocità dei fluidi di perforazione: Acqua 36 m/m', Fango normale 24 m/m', Fango molto leggero 12 m/m' ===Carotaggio continuo=== Serve per effettuare prove di resistenza o costruzioni stratigrafiche/litologiche, in quanto si ottengono campioni integri e indisturbati. La lunghezza standard è di circa un metro. Per l'attività petrolifera si arriva anche a comporre carotieri che permettono di recuperare circa 18 metri continui di carota in una sola discesa di carotiere. Il carotaggio può essere di due tipi: * ''Semplice'', costituito da una camera di raccolta e da uno scalpello in testa. Nel carotiere semplice, scalpello e camera agiscono nello stesso modo. Questo porta ad avere campioni integri ma disturbati (dal movimento di rotazione). I granuli messi così in movimento tendono a riposizionarsi a granulometria decrescente (procedendo verso lo scalpello) * ''Doppio'', ci sono una parte esterna ed una interna. La parte esterna armata con lo scalpello, la parte interna è fissa. Avremo campioni integri e indisturbati. In presenza di roccia fratturata si valuta la percentuale di carota recuperata ==Sondaggi Indiretti== ===Geoelettrico=== È il più facile e meno costoso. È adatto per studi idrogeologici e individuazione del limite depositi sciolti/Bedrock o intrusioni di acqua salmastra. ====Vantaggi==== Per il suo funzionamento fino a profondità di 80–100 m la sorgente elettrica può essere la batteria di un'automobile. La strumentazione è una cassetta 60x40x40, 4-5 picchetti metallici, 2 mazze, filo elettrico per 100-150m, batteria con raddrizzatore. Una strumentazione di buon livello è attorno ai 5/6000 €. ====Svantaggi==== *Profondità esaminabili limitate *Difficoltà locali nel posizionamento dei picchetti *Impermeabilizzazione del suolo che impedisce di piantare i picchetti *Strutture metalliche nel sottosuolo (discariche abusive) o inquinamento elettro-magnetico possono alterare la risposta. ====4 elettrodi: A, B, M, N==== La corrente è emanata in A, B e raccolta in M, N; si misura così una caduta di potenziale (DV) dovuta alla resistività della roccia. La profondità da cui si ottiene la risposta è AB/2. Richiede una persona alle misure e altre due per piantare i picchetti. Sotto i 100 m, le risposte possono essere poco significative. Per analizzare la risposta è comunque necessario un esperto. I risultati migliori si hanno quando è possibile tarare lo strumento con la stratigrafia della zona. =====Esecuzione di sondaggio elettrico con dispositivo Schlumberger===== Quello che segue è lo schema di esecuzione di un sondaggio elettrico con il dispositivo Schlumberger. La resistività della roccia varia in funzione di: * Porosità * Tipo di roccia * Quantità d'acqua nel sottosuolo * Fratturazione * Diagenesi Ci si sposta lateralmente o perpendicolarmente al foglio e si ripetono i sondaggi. Il documento finale è dato da un diagramma logaritmico: il Profilo Verticale di Resistività. Cadute di resistività indicano la presenza di roccia satura d'acqua, o terreni sciolti. Sull'asse x si evidenzia la semidistanza elettrodica e su quello y la resistività misurata. A partire da questo profilo è possibile costruire profili stratigrafici. ===Geosismico=== Sfrutta la capacità delle rocce di modificare la velocità delle onde sismiche. ====Rifrazione==== È necessario creare onde sismiche attraverso esplosivi. Si scava un buco di qualche metro di profondità e si fa esplodere una carica. Con geofoni posti nei dintorni si riesce a rilevare la velocità delle onde sismiche P (longitudinali). (Fino a 2 km per investigare fino a 1000 m utilizzando 100 kg di dinamite. In montagna è facile spostarsi di tanto, a differenza che in pianura(antropizzazione)) Il metodo è usato per profondità relativamente basse. Esistono relazioni tra carica, profondità e posizione dei geofoni. Funziona solo se V0<V1<V2 (maggiori velocità in profondità) ====Riflessione==== Si misura la riflessione delle onde sismiche causata dai vari strati litici, a seconda che siano più o meno coerenti. Le onde evidenziano le superfici di separazione, se esse sono inclinate si ricorre al DOPPIO TIRO (scambio di posizione tra geofono e punto di scoppio). Dall'analisi comparata otteniamo i dati geometrici dei piani di separazione. Piccola sismica: Quando si inizia lo scavo di una galleria oppure per l'individuazione delle caratteristiche litologiche di una zona dove vorremmo posizionare le fondamenta di una diga(studi di dettaglio e a poca distanza). Piastra metallica e martello che picchia (massa battente). Le vibrazioni vengono rilevate da geofoni. ==Collegamenti esterni== * {{Thesaurus BNCF}} [[Geologia]] La geologia (dal greco γῆ, gê, "terra" e λόγος, logos, "studio") è la branca delle scienze della Terra che studia la Terra e i processi che la plasmano e la cambiano. Nei tempi moderni la geologia è importante per la valutazione delle risorse idriche, per la previsione e la comprensione dei pericoli naturali, per l'individuazione ed il risanamento dei problemi ambientali, per la pianificazione territoriale e la realizzazione di opere pubbliche e private, per il rilevamento di risorse naturali ad esempio minerali ed idrocarburi (in primis petrolio e metano), per l'estrazione di molti materiali d'uso commerciale e industriale, per lo studio sui mutamenti del clima e dell'ambiente, per la conoscenza del sottosuolo (geognostica) e dei relativi parametri geotecnici, fondamentali per la corretta progettazione di qualunque opera costruttiva. ==Descrizione== Nel campo scientifico la geologia ha fornito la prova principale per la tettonica delle placche, ha ricostruito la storia della vita e dell'evoluzione delle specie viventi, ha ricostruito le evoluzioni dei climi del passato, ha fornito gli elementi (e indaga tuttora) per la comprensione di molti fenomeni naturali. Lo studio approfondito del nostro pianeta ha portato a suddividere la geologia in molte discipline specializzate tra cui le più conosciute sono: la Vulcanologia, che studia i vulcani, la Sismologia, che si occupa di terremoti, la Geomorfologia che esamina le forme e il modellamento del paesaggio, la Pedologia che studia i suoli, l'Idrogeologia che si concentra sulle acque sotterranee, la Mineralogia e la Petrografia che si occupano rispettivamente di minerali e rocce, e la Paleontologia che a partire dai fossili ricostruisce la storia della vita sulla Terra dalla sua origine sino ad oggi. La geologia si occupa anche della ricostruzione della storia della Terra attraverso l'indagine della successione degli eventi fisici, chimici e biologici che ne hanno determinato nel corso dei tempi l'evoluzione fino allo stadio attuale. Dalla fine del XX secolo la geologia ha esteso il suo campo di indagine a tutti pianeti ed agli altri corpi solidi facenti parte del sistema solare. Data la vastità e la complessità delle problematiche legate a questo campo di studi, la geologia è integrata con altre discipline, che costituiscono l'insieme delle scienze della Terra: * la [[geofisica]] per lo studio della Terra tramite la misurazione e l'interpretazione di parametri fisici con strumenti posti prevalentemente sulla [[superficie terrestre]], entro pozzi perforati fino ad una profondità di pochi chilometri dalla superficie o telerilevamenti da [[satellite artificiale|satelliti]], integrati con concetti di [[fisica]] e [[scienza dei materiali]]; * la [[mineralogia]] per l'analisi dei [[minerali]] contenuti nelle [[roccia|rocce]] integrandosi con [[chimica]] e fisica; * la [[paleontologia]] per lo studio dell'evoluzione degli organismi vissuti sulla superficie del pianeta integrandosi con la [[biologia]] e la [[botanica]]; * l'[[astronomia]], quando alcuni fenomeni sono direttamente generati dall'interazione della [[Terra]] con altri corpi planetari o stellari (ad esempio l'impatto con un [[meteorite]]). ==Ambiti specialistici della geologia== La geologia afferente alle scienze della Terra può essere a sua volta suddivisa in numerosi ambiti specialistici, spesso intercomunicanti tra loro: * Geologia generale: studio dei meccanismi e delle cause che hanno generato e modificato la Terra ** [[Petrografia]]: descrive e classifica le rocce secondo le loro caratteristiche di colore, granulometria ([[tessitura (geologia)|tessitura]]), organizzazione strutturale dei singoli elementi che la compongono ([[fabric (geologia)|fabric]]) ** [[Petrologia]]: studia l'origine e le modalità evolutive dei tipi di rocce * [[Geochimica]]: la scienza che studia la distribuzione ed i rapporti quantitativi degli elementi chimici contenuti nella litosfera, nell'idrosfera, nell'atmosfera e nella biosfera, e le loro interazioni ** [[Sedimentologia]]: analisi dei processi e degli ambienti che portano alla formazione di una roccia sedimentaria * [[Stratigrafia (geologia)|Stratigrafia]]: studio dell'organizzazione nel tempo e nello spazio delle successioni rocciose sedimentarie e della loro datazione (vedi anche [[Paleontologia]] e [[Paleogeografia]]) ** [[Icnologia]]: studio delle tracce fossili preservate nelle rocce. ** [[Biostratigrafia]]: studio della distribuzione dei [[fossile|fossili]] entro gli strati rocciosi, e della loro [[evoluzione]] per determinare l'età delle formazioni rocciose e compiere correlazioni locali, regionali e globali. ** [[Geocronologia]]: studio dell'età assoluta delle rocce ** [[Cronostratigrafia]]: integrazione dei risultati della Biostratigrafia e della Geocronologia per produrre uno schema, di tipo gerarchico, di datazione delle rocce applicabile a larga scala possibile ed al maggior numero possibile di rocce. * [[Tettonica]]: studio delle deformazioni rigide o plastiche della [[crosta terrestre]] ** [[Geologia strutturale]]: studio delle deformazioni rigide (fragili) o plastiche (duttili) delle rocce ** [[Geodinamica]]: studio della dinamica delle placche litosferiche (vedi teoria della [[Tettonica a zolle]]) * [[Geologia regionale]]: che individua aree (chiamate regioni<ref>che spesso nulla hanno da condividere sia con le suddivisioni orografiche della geografia fisica e tanto meno con quelle della geografia politica o amministrativa</ref>) omogenee dal punto di vista geologico, della crosta terrestre, ne descrive i lineamenti geologici tipici, ne delinea la storia geologica ed i rapporti reciproci con le regioni confinanti. * [[Geologia storica]]: che organizza i dati della geologia regionale, stratigrafia e geologia tettonica in una sequenza di eventi che descrivono l'evoluzione della crosta terrestre durante le [[ere geologiche]] * [[Geomorfologia]]: studio delle forme della superficie terrestre e dei processi che le originano e\o contribuiscono alla loro evoluzione ** [[Climatologia]]: studio del clima terrestre attuale e passato ** [[Idrologia]]: studio delle relazioni fra l'acqua e la superficie terrestre in senso lato ** [[Glaciologia]]: studio dei ghiacciai terrestri. * [[Vulcanologia]]: studio dell'origine, dell'evoluzione, delle forme e dei prodotti di un [[Vulcano (geologia)|vulcano]] * [[Geofisica]]: (anche detta fisica terrestre) è in generale l'applicazione di misure e metodi fisici allo studio delle proprietà fisiche del pianeta Terra. * [[Geologia Planetaria]] o [[Esogeologia]] : studio dei pianeti del Sistema Solare e di componenti geologici extraterrestri. Quando il geologo, spesso utilizzando conoscenze e tecniche di più rami della geologia, svolge attività di campagna per il riconoscimento degli elementi geologici di un territorio e la compilazione di una cartografia geologica, si parla di rilevamento geologico. Altre suddivisioni sono utilizzate per specifici campi di intervento della geologia: * [[Geologia applicata]]: è un termine onnicomprensivo che si riferisce all'utilizzo delle ''Scienze della Terra'' per la soluzione di problemi dell'uomo e dell'uomo in relazione all'ambiente, in cui l'aspetto geologico gioca un ruolo rilevante sia per competenze tematiche sia in termini di legge. * [[Geologia degli idrocarburi]] è un termine usato per indicare uno specifico gruppo di discipline di [[Scienze della terra]] sviluppate ed applicate alla ricerca e produzione di [[idrocarburi]] dal sottosuolo. Le conoscenze acquisite in questo campo oggi vengono estese ai campi applicativi della [[geotermia]] profonda, dello stoccaggio sotterraneo del gas, e dello smaltimento sotterraneo dell'[[anidride carbonica]]. * [[Geologia mineraria]]: indica l'applicazione e l'approfondimento di alcune branche delle ''Scienze della Terra'' allo scopo di individuare e sfruttare le risorse minerarie, rinvenibili nella crosta terrestre * [[Geologia marina]]: è un termine onnicomprensivo che indica lo studio delle caratteristiche attuali dei [[mare|mari]] e dei loro fondali dal punto di vista delle ''Scienze della Terra'' * [[Geologia urbana]]: studio delle aree urbane, in funzione delle caratteristiche fisiche del territorio. Si avvale di un approccio metodologico interdisciplinare. Si avvale di dati non solo attinenti alle ''Scienze della Terra'', ma anche pertinenti ad altre discipline (dati geoarcheologici, storici, cartografici ecc.). * [[Geotecnologo|Geotecnologie]]: si occupa dello studio del territorio con l'aiuto e lo sviluppo delle tecnologie digitali informatiche (tecniche di [[telerilevamento]], [[fotogrammetria]] digitale, elaborazione di [[cartografia|cartografie tematiche]]...) È interessante osservare come ciascuno di questi ambiti, in cui convenzionalmente è suddivisa la geologia, pur sviluppandosi in una specializzazione sempre più spinta, richiedano sempre una forte interdisciplinarità per una loro corretta interpretazione, e come i risultati di ogni studio possono avere una ricaduta di interesse teorico e pratico negli altri ambiti geologici. ==Storia della geologia== Il termine "geologia" fu utilizzato per la prima volta nel 1603 dal naturalista Ulisse Aldrovandi, ma le prime ipotesi che la Terra avesse un comportamento dinamico e che quindi i rapporti tra continenti e oceani potessero cambiare furono formulate già dai filosofi pitagorici. ==Note==