geologia
 [[Meozia]] La Meozia, nota anticamente come "Palude Meotide" o "Palude Meotica", era una regione paludosa e di mare basso da identificare coll'attuale Mar d'Azov, braccio marino del Ponto Eusino (Mar Nero) chiuso dalla penisola di Crimea, al confine tra Ucraina e Russia. ==Storia== Abitata fin dall'antichità dalle popolazioni sarmatiche e scitiche. A partire dal 250 fu occupata dalle popolazioni gotiche degli Eruli, che da qui per tutto il resto del III secolo compirono scorrerie, saccheggi e devastazioni lungo le rive delle province romane del Ponto Eusino. [[Areale]] L'areale è una zona geografica nel quale è distribuita una specie. La locuzione "areale di distribuzione", sovente riportata in letteratura, non è corretta in quanto tautologica. ==Areale primario e secondario== L'areale, inteso in senso biogeografico, è un'entità dinamica e in continua evoluzione. La prima distinzione da fare è tra areale "primario" e "secondario". Areale primario è quello che storicamente è occupato dalla specie, l'area in cui la specie si è evoluta e a cui, di solito, è meglio adattata; areale secondario è quello in cui la specie, spontaneamente o grazie all'intervento umano, si è diffusa successivamente. Esempio è il caso dell'airone guardabuoi, che ha il suo areale primario in Asia, Africa ed Europa meridionale, ma che si è diffuso a partire dagli anni trenta del secolo scorso in quasi tutto il continente americano, o il caso del passero che, grazie all'introduzione da parte dell'uomo, si è diffuso in America del Nord, arrivando a formare razze locali. Un caso estremo è quello del muflone, che si è estinto nel suo areale primario mediorientale e ha mantenuto popolazioni libere solo in Sardegna e Corsica, parti del suo areale secondario dove fu introdotto dai Romani. ==Tipologia dell'areale== Un areale può essere "continuo" o "discontinuo": continuo è quello che occupa un'area vasta e ininterrotta (naturalmente occupata solo negli ambienti adatti), in cui si suppone esistano scambi continui di materiale riproduttivo, come ad esempio nel caso del cuculo, mentre discontinuo è quell'areale costituito da piccole aree separate da vaste zone non popolate (un classico esempio, molto citato, è quello della pernice bianca diffusa in Islanda, Russia settentrionale, Scozia, Alpi e Pirenei). Un areale costituito da piccole aree molto numerose e disperse prende il nome di "frammentato". Un areale può variare tantissimo in estensione, da alcune specie (soprattutto commensali dell'uomo) con distribuzione cosmopolita ad altre con areale ridotto a una valle, una vetta, un bosco o perfino una pozza (come il Cyprinodon diabolis). ==Areale relitto== Si parla di areale relitto quando l'areale attuale occupa solo una parte limitata dell'estensione che aveva in epoca passata. Un esempio è quello della già citata pernice bianca, che all'epoca delle glaciazioni pleistoceniche era diffusa in gran parte d'Europa mentre attualmente si ritrova solo in alcune zone che hanno mantenuto caratteristiche ambientali adatte a questa specie. Taxa di livello più elevato possono avere distribuzione relitta a livello mondiale, ad esempio gli anfibi urodeli della famiglia Plethodontidae sono presenti in buona parte delle Americhe (areale principale) e hanno popolazioni relitte in Sardegna, Italia centrosettentrionale e Corea. ==Areale gondwaniano== Alcuni taxa sono limitati ai continenti e alle isole australi come il phylum degli Onychophora, diffuso in America Meridionale, Africa meridionale, India, Indonesia, Australia e Nuova Zelanda, il genere di Fagaceae Nothofagus o faggi australi, diffusi con varie specie in Sudamerica, Australia e Nuova Zelanda o i pesci Galaxiidae, presenti sulle coste e nei fiumi dell'emisfero sud. Questo tipo di distribuzione è detta gondwaniana dal nome del supercontinente australe Gondwana (comprendente le attuali Africa, Antartide, India, Oceania, Madagascar e America meridionale), ove si crede che abbiano avuto origine questi gruppi durante l'era Mesozoica. ==Esempi== File:Albatrosses distribution map.png|Areale della famiglia Diomedeidae (albatros), di tipo cosmopolita File:Evotella distribution map.png|Areale del genere Evotella (Orchidaceae), endemico della regione del Capo di Buona Speranza File:Tarakihi Distribution Map.png|Areale del pesce Nemadactylus macropterus, di carattere gondwaniano ==Bibliografia== * Argano R., Boero F., Bologna M.A., Dallai R., Lanzavecchia G., Luporini P., Melone G., Sbordoni V., Scalera Liaci L. ''Zoologia: Evoluzione e adattamento'', Monduzzi, 2007 [[Territorio]] Il termine territorio deriva dal latino territorium, che a sua volta deriva dal termine territor che significa "possessore della terra". Un territorio, quindi, è un'area definita o delimitata che include porzioni di suolo o di acque, considerata di solito possedimento di un animale, di una persona, di un'organizzazione o di un'istituzione. ==Ambiti== * In [[biologia]], un [[organismo]] che difende un'area dalle intrusioni (di solito da membri della sua stessa specie) è detto '''territoriale'''. * In [[geografia]] (geografia umana, vedi [[geografia antropica]]), il territorio è un artefatto sociale derivato dai processi umani di territorializzazione (vedi [[territorialità]]). Il territorio può comunque essere definito in modi diversi, tra cui emergono due posizioni principali: * R.D. Sack: territorio come realtà controllata e modificata dalle società (include l'idea di "confine") * C. Raffestin: il territorio come sintagma, è determinato dell'azione dell'[[attore sintagmatico]]. Il territorio/sintagma è caratterizzato dalla presenza di 13 elementi (suddivisi in 3 gruppi) che possono essere combinati in modo differente dall'attore sintagmatico: altitudine, atmosfera, bacini d'acqua dolce, coste, mari/oceani, morfologia, caratteristiche del suolo, rocce, terremoti, attività vulcanica (''elementi ecologici'') copertura vegetale, fauna (''elementi biologici'') l'uomo e le sue opere (elementi antropologici). * In [[politica]], un '''territorio''' è una porzione che ricade nella giurisdizione di un'autorità governativa. Un territorio può comprendere qualsiasi area geografica che ricade nella [[Sovranità|giurisdizione di un'autorità]]<ref>Jeremy Larkins, ''From Hierarchy to Anarchy: Territory and Politics before Westphalia'', 0230616712, 9780230616714 Palgrave Macmillan 2009.</ref> e non ha una divisione politica o amministrativa. ** In politica e in [[geografia]], un [[territorio dipendente]] è un territorio che non ha piena indipendenza politica e sovranità. * In [[urbanistica]] ed in [[pianificazione territoriale]] è lo [[spazio geografico]], riguardante zone urbanizzate, agricole o naturali dove è possibile attuare la [[progettazione]], la regolamentazione e lo sviluppo dell'[[Antropizzazione|Ambiente costruito]]. Obiettivi della pianificazione del territorio allo stato attuale: controllo e gestione dei processi di polarizzazione urbana; riduzione dei processi sperequativi; riqualificazione urbana ed ambientale; gestione della relazione tra città e campagna, per un verso, gestendo i processi di dispersione insediativa, per l'altro verso, migliorando le condizioni di accesso alle informazioni ed ai servizi. La modificazione del rapporto tra superficie urbanizzata/superficie agricola a favore della prima è direttamente collegato al problema della compromissione del futuro approvvigionamento alimentare<ref name="territorio">Saltini Antonio, ''Politica del territorio in Emilia-Romagna. La chimera dello sviluppo “sostenibile”,'' Spazio rurale, LI n. 8-9, ago-sett 2006</ref>. * Un territorio amministrato legalmente, che è un'area geografica che è sotto l'autorità di un altro governo. Per esempio, le [[Samoa Americane]] sono un territorio del governo degli [[Stati Uniti d'America|Stati Uniti]]. Con riferimento alle province e ai territori del [[Canada]], la principale differenza tra una [[Province del Canada|provincia]] e un [[Territori del Canada|territorio]] è che il governo federale ha un controllo più diretto sui territori, mentre le province hanno dei governatori i cui poteri sono sanciti dalla [[costituzione]]. * Un [[Sec95|territorio economico]] coincide con un territorio politico-amministrativo a meno delle seguenti eccezioni: ** vengono compresi: *** le sedi all'estero di ambasciate, consolati e basi militari; *** le navi, gli aerei e le piattaforme galleggianti appartenenti a residenti; *** i giacimenti situati in acque internazionali e sfruttati da residenti; ** vengono escluse le zone franche extra-territoriali concesse come sedi di ambasciate, consolati e corpi militari di altri paesi; ** viene convenzionalmente compreso il personale di organismi internazionali, quali la FAO, che gode dell'extraterritorialità. * Un [[territorio occupato]], che è una regione sotto il controllo militare di una potenza straniera che non ha però annesso la regione. ==Territorio in diritto penale== La nozione di Territorio rilevante nel diritto penale ai fini dell'applicabilità della normativa penale italiana è sancita dall'art. 4 del codice penale: Agli effetti della legge penale è territorio dello Stato il territorio della Repubblica, e ogni altro luogo soggetto alla sovranità dello Stato. Le navi e gli aeromobili italiani sono considerati come territorio dello Stato, ovunque si trovino, salvo che siano soggetti, secondo il diritto internazionale, a una legge territoriale straniera. Risulta quindi essere territorio dello Stato la superficie terrestre compresa nei confini geopolitici dello Stato, il mare costiero e lo spazio aereo ==Note== ==Bibliografia== Libri francesi recenti: * Jean-Pierre Beurier (coll.), ''Droits maritimes'', Edizioni Dalloz-Sirey (Parigi), 2ª Ed. 2008, 1216 p., ISBN 978-2-247-07775-5 * Pierre Angelelli & Yves Moretti, ''Cours de droit maritime'', Edizioni InfoMer (Rennes), 2008, 350 p., ISBN 978-2-913596-37-5