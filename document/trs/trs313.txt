moda
 *{{cita web|http://dellamoda.it/dizionario_della_moda/f/fashion_victim.php|Fasion victim sul "Dizionario della moda"}} [[Rodeo Drive]] Rodeo Drive è una famosa via di Beverly Hills che fa parte del cosiddetto Golden Triangle, California, Stati Uniti. Il Golden Triangle è delimitato dall'incrocio del Santa Monica Boulevard, Wilshire Boulevard e North Beverly Drive. In Rodeo Drive e nelle vie limitrofe si trovano le più famose boutique con firme di lusso come Armani, Valentino, Dolce & Gabbana, Louis Vuitton, Gucci, Bulgari, Prada. È una delle strade più frequentate a piedi dalle star di Hollywood. ==Altri progetti== [[Via Monte Napoleone]] {{Opera urbana |nome = Via Monte Napoleone |nomiPrecedenti = v. Storia |immagine =3665MilanoViaMontenapoleone.JPG |didascalia = |siglaStato = ITA |città = Milano |circoscrizione = Municipio 1 |lunghezza = |interesse = Quadrilatero della moda |intitolazione = Trae il nome dal Monte Napoleone, che aveva sede al civico 12 |quartiere = |cap = I-20121 |nomeMappa = Milano |latDecimale = 45.468513 |longDecimale = 9.194849 |trasporti = Montenapoleone, San Babila }} Via Monte Napoleone, è una via del centro di Milano, considerata una delle zone più lussuose e uno dei maggiori centri degli acquisti del prêt-à-porter. ==Storia== Via Monte Napoleone nacque seguendo l'antico tracciato delle mura romane, che a loro volta seguivano il corso del Seveso, che tuttora scorre come Grande Sevese tombinato sotto il manto stradale sul lato dispari della via. Fino al XVIII secolo la via viene indicata nella mappe della città come contrada di Sant'Andrea o contrada delle sbarre di Sant'Andrea. Con l'ingresso degli austriaci nella città, la nuova amministrazione pose il nuovo monte di pietà cittadino nella via, che cambiò nome in contrada del Monte di Santa Teresa. Con l'arrivo della dominazione francese e la nascita dell'omonima istituzione finanziaria, la via mutò ancora una volta nome in contrada del Monte Napoleone, nome che venne accorciato in contrada del Monte con la caduta del Regno d'Italia. Con l'unità d'Italia e la conseguente riforma sul nome delle vie, la via venne ribattezzata, con l'obiettivo di cancellare dalla toponomastica l'intervento degli austriaci da poco cacciati dalla città, col nome attuale di via Montenapoleone. La via nel corso della sua storia ha ospitato diversi illustri personaggi milanesi: a Palazzo Taverna (civico 2) visse e morì lo scrittore Carlo Porta, mentre sul fronte opposto, il civico 1, era la casa in cui viveva ed era morto il poeta e scrittore Tommaso Grossi. Sempre in questa via Giuseppe Verdi avrebbe composto nel 1840 il suo Nabucco. Storicamente in passato la strada aveva il soprannome di el Quartier de Riverissi, in riferimento all'usanza dei signori milanesi di togliersi il cappello in segno di riverenza, per salutare una signora che qui aveva la propria dimora. La via fu teatro durante le Cinque Giornate di Milano dell'insurrezione dei patrioti contro gli Austriaci: qui aveva infatti sede il coordinamento delle forze cittadine in gioco e da qui partivano gli ordini verso tutta la città. Già dalla fine dell'Ottocento la via si caratterizza sempre più per essere una via del lusso: sempre più famiglie ricche e importanti vi si trasferiscono, e al tempo stesso aprono una dopo l'altra diversi antiquari e gioiellieri di fama internazionale. Fra questi vale la pena ricordare Annibale Cusi, con la sua gioielleria divenuta la fornitrice ufficiale di Casa Savoia, le gioiellerie Buccellati, Faraone e Pederzani, la coltelleria dei Lorenzi, aperta nel 1929. A partire dagli anni cinquanta via Monte Napoleone s'impone come una delle vie più importanti del commercio mondiale; prosegue la sostituzione delle attività di produzione e l'espulsione definitiva della componente più popolare della via: resistono tuttavia la drogheria Parini, il fruttivendolo Moretti e il Salumaio di Monte Napoleone, divenuti in qualche modo dei punti saldi della tradizione e dell'identità stessa della strada. Via Monte Napoleone si caratterizza oggi per la larghissima presenza di negozi e saloni delle più prestigiose case di alta moda mondiale, inserendosi nel celebre Quadrilatero della Moda e producendo il 12% del PIL di tutta Milano. ==Caratteristiche== È costellata da negozi e saloni dei più importanti nomi della moda, come Gucci, Bottega Veneta, Armani, Dolce & Gabbana, Prada, Versace, Alberta Ferretti ecc. Assieme alle sue traverse e parallele via della Spiga, via Sant'Andrea e via Pietro Verri, costituisce il cosiddetto Quadrilatero della moda. Viene spesso associata, non casualmente, alla borghesia milanese ricca o presunta tale; in questo modo viene rappresentata, per esempio, nel film omonimo di Carlo Vanzina del 1987, in cui viene rappresentato in chiave comica il fenomeno degli yuppies. È un punto di riferimento dei Personal shopper in quanto ricca di lussuosi negozi e showroom. Nel 2002 con l'Associazione della via nasce il progetto "Media", con Radio e Portale, allo scopo di rilanciare il made in Italy e tutto ciò che fa tendenza nel mondo attraverso Milano capitale indiscussa della moda. Patrocinato dall'Assessorato Moda, Turismo Grandi Eventi del Comune di Milano, Sistema Moda Italia, Assomoda, oggi è il primo strumento di rilancio e d'informazione sul made in Italy a livello mondiale. A differenza di via della Spiga, che è in gran parte zona pedonale, via Monte Napoleone è aperta al traffico automobilistico ed è dotata di un marciapiede su ciascun lato della strada per la sua intera lunghezza. La strada è asfaltata e a senso unico sull'intero tratto, ma la direzione consentita cambia ad un certo punto è possibile solo andare verso le sue estremità dal suo centro, ma non è pertanto possibile entrare in auto in via Montenapoleone dalle sue estremità. Dall'incrocio con via Verri e via Sant'Andrea è sia possibile andare verso corso Matteotti (in direzione di piazza San Babila) sia verso via Manzoni. Inoltre data la configurazione di via Verri e di via Sant'Andrea l'accesso automobilistico è possibile solo da via Verri. In direzione nordovest la strada termina con un incrocio, con semaforo, in via Manzoni. Oltre l'incrocio si trova la via Croce Rossa, una via che ha assunto la fisionomia di una piazzetta, oggi interamente pedonalizzata, di cui una grande parte è occupata da un monumento fontana, il cui gusto è spesso stato soggetto di critiche. In questa stessa piazzetta si trovano le scale che portano alla stazione della metropolitana della linea 3, denominata Montenapoleone (il cui nome è usualmente scritto tutto attaccato). ==Note==