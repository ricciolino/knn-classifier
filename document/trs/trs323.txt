moda
 [[Look]] La parola look è una parola di origine inglese che indica in italiano l'aspetto fisico, l'abbigliamento, in generale il modo di apparire. È ormai entrata nel vocabolario comune italiano per indicare solitamente la grande varietà di stili e modi per conciarsi i capelli o abbigliarsi. Nella fascia di età giovanile ha sostituito la parola stilecitazione necessaria, ma con una connotazione più effimera e che nulla ha a che vedere con l'interiorità. Il look è solamente la parte esterna di una persona, il modo di apparire, e se si dice di una persona che ha un buon look si intende che ha gusto nel vestirsi, non ha abiti con colori che stonano ed è adeguatamente vestita al luogo o alla compagnia che frequenta. La stessa persona può avere cioè diversissimi look a seconda dei vari ambienti che frequenta, senza che ciò implichi mutamenti interiori o di "stile" (si potrebbe quasi affermare che look equivalga all'antico proverbio l'abito non fa il monaco). Il look è anche particolarmente importante nella caratterizzazione e progettazione di un personaggio di un cartone animato o di un videogioco. [[Stile rétro]] Il rétro (abbreviazione del francese rétrospectif, "retrospettivo") è uno stile artistico-culturale che tende a dar rilievo a ciò che richiama le mode passate ed incentiva all'utilizzo di tutto ciò che attualmente è definito "d'epoca". ==Arte== Quella che ora si chiama arte rétro è un tipo di pop art sviluppata fra gli anni quaranta e cinquanta, in risposta al bisogno di una grafica audace e accattivante, che fosse facile da riprodurre con dei torchi semplici. Ben distinguibile dallo stile moderno computerizzato, l'arte pubblicitaria rétro ha avuto un ritorno di popolarità grazie alle citazioni e parodie delle vecchie opere pop art. ==Erotismo== La cosiddetta retro erotica è un tipo di fotografia che si rifà allo stile pin-up o alla pornografia degli anni settanta e precedenti. Essa spazia dall'hardcore allo stile pin-up senza nudo, spesso con lingerie, guaine, reggiseni, giarrettiere e collant con acconciature, trucco e oggetti di scena tipici dei rispettivi periodi. Alcuni appassionati distinguono la retro erotica (fotografia moderna in vecchio stile) dalla vintage erotica (foto o film realmente d'epoca), mentre altri utilizzano indistintamente le due espressioni. ==Moda== La moda rétro risale agli anni 1960-1980. Essa è uno stile di abbigliamento che consiste nell'indossare vestiti vintage degli anni quaranta e cinquanta. Spesso comprende capi ed accessori che sono caratteristici di questi tempi, e molte persone li usano in maniera esagerata e in combinazione con abiti correnti. Alcuni esempi sono: borse in pelle anni cinquanta, jeans "a zampa", occhiali da sole grandi, borsalini, giacche funky, ecc. Anche il trucco svolge un ruolo importante nella moda femminile rétro. I punti focali sono certamente gli occhi pesantemente alberati, il rossetto rosso brillante, le acconciature come pompadour, a "coda di cavallo" e a "coda d'anatra", e tutti gli espedienti utilizzati dai truccatori del cinema degli anni quaranta e cinquanta. ==Musica== ===Rock=== Esiste un vero e proprio genere musicale di stile rétro, chiamato retro rock. Durante gli anni ottannta e novanta ci furono gruppi di musicisti che mantennero vivo lo spirito della prima ondata rock & roll, suonando musica che celebrava tutto il pre-british invasion. Questo genere non è da confondere con il roots rock, il quale miscela il rock "delle origini" (roots) con elementi country rock e folk rock, dal momento che aveva uno spirito decisamente moderno. Gli artisti retro-rock reinterpretano i brani classici del rock 'n' roll e ne scrivono di nuovi con lo stesso spirito, anche se, talvolta, con un pizzico di ironia. Ma, in ogni caso, tutto il retro-rock si basa sulla celebrazione della prima era rock, da Chuck Berry al pre-Pet Sounds dei Beach Boys. ==Televisione== Negli Stati Uniti, esistono diverse reti televisive (come Retro Television Network e Retro) che mandano in onda esclusivamente film e serie TV del XX secolo. Dal 2009 è stato lanciato Fox Retro, attivo anche in Italia. ==Videogiochi== ==Note==