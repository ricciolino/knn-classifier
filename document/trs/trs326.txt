moda
 * {{cita web|https://scontent.cdninstagram.com/hphotos-xfa1/t51.2885-15/e15/11311610_1477261192585497_190598632_n.jpg|''storia geografica di Via Frattina''}} [[Zona Tortona]] Zona Tortona è uno nuovo quartiere (ex quartieri industriali milanesi) di creatività e sperimentazione qualificato come uno dei più dinamici di Milano. Sita alle spalle della stazione ferroviaria, la Zona Tortona è formata tra le vie Savona, Tortona e Stendhal. Nell'ultimo quindicennio, Zona Tortona è diventata un polo internazionale della moda e del design: molti progetti del quartiere sono nati da operazioni di recupero di archeologia industriale. Durante il Salone Internazionale del Mobile, Tortona Design Week è il punto di riferimento del Fuorisalone. Oltre la presenza di atelier di fotografia, design e moda, centri di ricerca, laboratori artistici, sale mostra, il quartiere accoglie numerosi spazi legati alla cultura come il Superstudio 13 (studi fotografici, il primo insediamento nella zona dedicato al mondo della moda e dell'immagine, fondato nel 1983) il Superstudio Più, (ex-sede della General Electric oggi spazi per eventi e per la comunicazione avanzata), Tortona 37, la Fondazione Pomodoro, Armani Silos, Spazio Oca ... La zona è anche animata da una serie di locali di tendenza (birrerie, ristoranti), cinema cult e librerie alternative. ==Note== ==Altri progetti== [[Corriere delle dame]] Il Corriere delle dame fu una rivista di moda italiana attiva tra il 1804 e il 1874 ==Storia== Il Corriere delle dame fu fondato a Milano nel 1804 da Carolina Arienti, moglie del giornalista romano Giuseppe Lattanzi. La rivista fu in ordine cronologico la terza pubblicazione dedicata alla moda in territorio italiano dopo il Giornale delle nuove mode di Francia e d'Inghilterra (Milano, 1786) e La donna elegante ed erudita (Venezia, 1786): fu tuttavia quella che ottenne più successo in quegli anni.. La rivista conteneva oltre agli argomenti allora supposti ad uso esclusivo del pubblico femminile, come moda, puericultura e poesie sentimentali, anche articoli di carattere politico. Il giornale chiuse i battenti quando l'editore, Sonzogno, decise di non dedicare più quei contenuti in una sola rivista specializzata, bensì di usare gli articoli come inserti in altre pubblicazioni. ==Note== [[Shéhérazade (balletto)]] {{spettacolo teatrale |titolospettacolo=Shéhérazade |immagine = Bailes Rusuos - Teatro Liceo by L. Bakst.jpg |didascalia =Shéhérazade - copertina del programma di una tournée dei Balletti Russi |nomecoreografo=Michel Fokine |nomepaese=Francia |annoproduzione=1910 |primarappresentazione=Parigi, Opéra, 4 giugno 1910 |nomecompagnia=Ballets Russes |nomegenere=Balletto |nomemusicista= Nikolaj Rimskij-Korsakov |nomescenografo=Léon Bakst |nomeattori= * [[Ida Rubinstein]] (Zobeide) * [[Vaslav Nijinskij]] (lo Schiavo d'Oro) * [[Enrico Cecchetti]] (Il Grande Eunuco) }} Shéhérazade è un balletto in un atto e quattro quadri creato da Michel Fokine sulla musica dell'omonimo poema sinfonico di Nikolaj Rimskij-Korsakov Shéhérazade del 1888, di cui usa solo tre dei quattro movimenti: il primo come ouverture ed il secondo e il quarto per lo sviluppo del balletto. Il libretto era di Alexandre Benois, la scenografia e i costumi di Léon Bakst. ==Storia== Il balletto venne presentato per la prima volta all'Opéra di Parigi dai Ballets Russes di Diaghilev il 4 giugno 1910 con interpreti Ida Rubinstein (Zobeide), Vaslav Nijinskij (lo Schiavo d'Oro), Enrico Cecchetti (Il Grande Eunuco). Si trattava della seconda stagione estiva dei balletti russi presentati a Parigi, e il successo fu travolgente, dando avvio non solo ad un profondo sconvolgimento della struttura e della concezione del balletto, ma ad un ritorno dell'orientalismo in tutte le arti figurative ma soprattutto nella moda. Fra i tanti spettatori fulminati dalle innovazioni di Fokine, Jean Cocteau, che proprio nel gennaio 1909 aveva fondato la rivista di letteratura Shéhérazade, ha descritto nel 1913 l'impatto avuto dal balletto sul pubblico dell'epoca. ==Trama== Il balletto prende spunto dalla trama introduttiva della prima storia delle Mille e una notte ed è ambientato alla corte dello shah di Persia Shariar. Nel libro di racconti, per vendicarsi di un tradimento subito dalla donna amata, lo shah sposa ogni giorno una vergine che fa poi uccidere l'indomani. L'ultima delle sue spose, Sheherazade, si salva grazie alla sua bravura nella narrazione, incatenando la sua attenzione con le storie da lei narrate, così avvincenti da convincerlo giorno per giorno a rinviare l'esecuzione, per la curiosità di conoscerne il seguito. La vicenda del balletto costituisce l'antefatto, cioè il tradimento di Zobeide, favorita di Schariar, che determinerà in lui l'odio per le donne. Per mettere alla prova la fedeltà di Zobeide, Shariar finge, insieme al fratello Zahman, di partire per la caccia, lasciando gli eunuchi a guardia dell'harem. Durante la sua assenza, le porte vengono aperte agli schiavi, tra i quali un bellissimo nero, lo Schiavo d'oro. Al suo ritorno, Shariar e il fratello sorprendono un'orgia in corso che coinvolge tutto l'harem, e trovano Zobeide nelle braccia dello Schiavo d'oro. Ne consegue il massacro di schiavi e favorite, ma Zobeide preferisce uccidersi da sé con un pugnale. La scelta della trama è molto innovativa per l'epoca, non solo perché riporta sulle scene di danza, dopo l'intervallo del romanticismo, la passione amorosa e la morte violenta, che dopo i tempi di Noverre, avevano ceduto il passo all'amore sublimato e incorporeo di cui è l'emblema Giselle, ma perché introduce apertamente il tema della sessualità, condensato nel personaggio dello Schiavo d'Oro dalle sensuali movenze (interpretato da Nijinskij), e culminante nella scena del Baccanale. ==Elementi innovativi== Fokine spiega nelle sue Memorie che in Sheherazade, egli cercò di applicare integralmente, per la prima volta, i principi della riforma estetica della danza classica da lui elaborata in quegli anni. Egli curò nei minimi particolari la coerenza, l'unità di tutti gli elementi (musica, danza, costumi e scenografia), in vista del massimo impatto drammatico e della più efficace espressività artistica. Non si trattava di una velleità di ricostruzione storica di possibili danze dell'epoca e del paese rappresentato, anche per l'evidente incongruenza della musica, che seppure di ispirazione esotica, era europea e creata da artisti russi contemporanei, ma del tentativo di ridare alla danza quella forza artistica e quell'intensità drammatica che si era persa alla fine dell'Ottocento, dopo la fine del Romanticismo. A tal fine, in primo luogo, Contrariamente ai coreografi precedenti, come Marius Petipa, non scelse musica composta appositamente per il balletto, ma una suite sinfonica preesistente, di cui usò solo quelle parti necessarie alle esigenze del balletto, mutandone così la struttura originale. Ciò fu all'origine di una diatriba avviata dalla vedova del compositore Rimsky-Korsakov, che lamentò l'uso fatto della musica del marito, ricevendo da Diaghilev delle risposte pubblicate su un quotidiano dell'epoca, in cui egli rivendicava piena libertà artistica per la sua compagnia. Fokine subordinò inoltre la coreografia alla trama, cioè creò delle sequenze di danza nuove, formate anche da passi nuovi (seppure basati sulla tecnica accademica), esclusivamente finalizzati alla narrazione. Al contrario, in precedenza, era spesso la trama ad adattarsi alla danza, cioè all'esigenza di sfoggiare sequenze predeterminate di puro virtuosismo tecnico. Poi, ridusse al minimo necessario la mimica fatta di gesti rivolti al pubblico e dal significato convenzionale (ad esempio: dito indice rivolto alla persona di cui si parla, o al cuore per indicare sentimenti, simile a quella che verrà poi adottata nei film muti) e che costituiva una parte essenziale dei balletti dell'epoca. Si concentrò nell'esprimere la narrazione attraverso movimenti e situazioni sceniche, di forza espressiva tale da comunicare immediatamente al pubblico non solo il senso degli accadimenti, ma i sentimenti dei personaggi e le loro relazioni. Per questo scelse come protagonista Ida Rubinstein, che non era una ballerina di formazione, ma un'attrice, avviata da lui alla danza. Infine, vietò qualunque interruzione dello spettacolo in risposta agli applausi (contrariamente a quanto accadeva nei balletti dell'epoca, in cui i vari inchini dei ballerini, concessioni di bis etc.) interrompevano continuamente la narrazione. George Balanchine scriverà che il balletto fu l'espressione stessa del "colore", nella danza, nelle scenografie e nei costumi. ==Scenografie== Le scenografie di Léon Bakst incantarono il pubblico per l'innovativo uso di armonie cromatiche ispirate al mondo orientale: File:Scheherazade by L. Bakst 11.jpg File:Scheherazade (Rimsky-Korsakov) 02 by L. Bakst.jpg File:Scheherazade (Rimsky-Korsakov) 02 by L. Bakst 2.jpg File:Scheherazade (Rimsky-Korsakov) 01 by L. Bakst.jpg ==Costumi== Per valutare la portata rivoluzionaria dei costumi elaborati da Bakst per Shéhérazade, basta confrontarli con il costume della protagonista di La Péri, balletto del 1843, ambientato allo stesso modo nel mondo delle favole persiane (Fig. 1). Qui il richiamo all'ambientazione arabeggiante si ricava solo dal tipo di corpetto della ballerina (da notare l'inserto color carne, che ricopre però un corset), e l'intero costume resta quello comune a tutte le produzioni dell'epoca: tutù, calzamaglia e scarpette da punta. Questa struttura del costume da danzatrice si era mantenuta inalterata sino all'epoca di Fokine. Invece, nel balletto di Fokine, suscitarono scalpore sia l'uso dei piedi nudi che la nudità (seppure apparente) di alcune parti del corpo, così come le armonie cromatiche lussureggianti e la languidezza orientale. File:La Péri -Carlotta Grisi's costume.jpg| Costume di La Péri, 1843 File:Scheherazade by L. Bakst 08.jpg|Zobeide File:Scheherazade by L. Bakst 01.jpg|Odalisca File:Scheherazade by L. Bakst 02.jpg|Odalisca File:Scheherazade by L. Bakst 13.jpg|Schiavo nero con costume indiamantato File:Scheherazade by L. Bakst 12.jpg|Lo Shah Zehman ==Successive produzioni== Un ricostruttore attuale della versione originale di Fokine è stato Andris Liepa, figlio di Maris Liepa, famoso ballerino russo. Questa sua realizzazione è stata introdotta nel repertorio del corpo di ballo del Teatro dell'Opera di Roma, durante la direzione di Carla Fracci. Il balletto Shéhérazade è stato oggetto di diverse riprese e di coreografie differenti. Nelle stesse, sulla trama originale e cioè sull'intrigo passionale, ha preso il sopravvento l'esaltazione della figura di Shéhérazade la narratrice, in quanto simbolo di donna intelligente, generosa e salvifica, ammaliatrice non per la sua bellezza, ma per le sue qualità interiori. * [[1930]], [[George Balanchine]], (Royal Danish Ballet)<ref>[http://balanchine.org/balanchine/display_result.jsp?num=102/ Catalogo delle opere di Balanchine sul sito della Fondazione Balanchine]</ref> * [[1950]], [[Nicholas Beriozoff]]<ref>[http://www.answers.com/topic/nicholas-beriozoff/ Biografia di Nicholas Beriozoff]</ref> (London Festival Ballet)<ref>[http://www.youtube.com/watch?v=qoLHPqoyn7E/ Filmato della versione di Nicholas Beriozoff, English National Ballet 2009-2010, su YouTube]</ref> * [[1950]], Nina Anisimova (Teatro Malij di S.Pietroburgo) * [[1960]], Leon Wojcikowski (London Festival Ballet) * [[1975]], [[George Balanchine]]: ''Shéhérazade ouverture'' su musica di [[Shéhérazade (Ravel)|Ravel]] (1898) ([[New York City Ballet]], con Kay Mazzo ed Edward Vilella)<ref>[http://www.balanchine.org/balanchine/festivals.jsp?p=2/ Catalogo delle opere di Balanchine sul sito della Fondazione Balanchine]</ref> * [[1979]], [[Graeme Murphy]] (Sydney)<ref>[http://www.australiadancing.org/subjects/1242.html/ Articolo sul sito Australia Dancing]</ref> * [[1990]], [[Maurice Béjart]]: ''A' propos de Shéhérazade'' (Ballet Béjart, Lausanne)<ref>[http://archives.lesoir.be/sheherazade-un-conte-contemporain_t-19961107-Z0CX23.html/ Articolo sul giornale ''Le Soir'', novembre 96]</ref> * [[1994]], [[Luciano Cannito]] (Tbilisi) * [[1995]], [[Karole Armitage]]: ''Il viaggio di Sheherazade'' (Teatro Comunale Firenze)<ref>[http://www.adnkronos.com/Archivio/AdnAgenzia/1995/10/12/Spettacolo/DANZA-IL-VIAGGIO-DI-SHEHERAZADE-DEBUTTA-A-COMUNALE-FIRENZE_152000.php/ Articolo sulla versione di Karole Armitage, 1995]</ref> * [[1998]], [[Vittorio Biagi]]: ''La mia Sheherazade''<ref>[http://giornaledelladanza.com/home/torna-vittorio-biagi-con-danzaprospettiva-nella-serata-sheherazade/ Articolo del 30.11.2010 su ''Giornale della Danza'']</ref> * [[2000]], [[Tuccio Rigano]] (per il Balletto di Roma) * [[2001]], [[Blanca Li]] (Parigi) * [[2003]], [[Gheorghe Iancu]] (Maggio Musicale Fiorentino, con [[Agnès Letestu]] e [[Roberto Bolle]]) * [[2003]], [[Fredy Franzutti]] (per il [[Balletto del Sud]], edizione del [[2010]] con [[Luciana Savignano]]; nuova edizione del [[2015]] con [[Carla Fracci]] ) * [[2009]], [[Alonzo King]], Lines Ballet<ref>[http://www.linesballet.org/performances/repertoire/scheherazade/ ''Sheherazade'' sul sito del Lines Ballet]</ref> * 2017, Eugenio Scigliano, Compagnia del Teatro alla Scala di Milano ==Interpreti== File:Nijinski Schéhérazade.jpg| Vaslav Nijinskij 1910 File:Theodore Kosloff 1913 Scheherazade.jpg|Theodore Kosloff - 1913 File:Fokine.jpg|Michel Fokine e Vera Fokina 1914 File:Scheherazade Veznovets.jpg|(Вежновец, Марина Валерьевна) Marina Veznovets 2011 ==Influenza sulla storia della moda== Il balletto esercitò un'influenza immediata sulla moda dell'epoca ed in particolare sui "couturiers" Madeleine Chéruit, Jeanne Paquin e Paul Poiret. Tutte le parigine vollero vestirsi da odalische. Un anno dopo la prima di Shéhérazade, il 24 giugno 1911, il sarto Paul Poiret tenne una festa esclusiva dal titolo Le mille e due notti, ispirata all'ambientazione del balletto, e le sue collezioni di quegli anni dimostrano un'evidente similitudine con i costumi di Bakst. Per gli abiti da sera, divenne di moda il turbante con una lunga piuma. La linea morbida degli abiti, svasati a campana o drappeggiati in corrispondenza dei fianchi, l'uso di veli, perline, strass e colori cangianti, stavano ad evocare una visione favolistica dell'oriente. Questa voga si diffuse nel mondo intero e durò sino agli anni venti. File:Chéruit robe du soir 1912.jpg|Abito da sera disegnato da Chéruit 1912 File:Fashion Plate evening gown Jeanne Paquin 1913.jpg|Abito da sera disegnato da Paquin 1913 File:Lafontainedecoquillages.jpg|Abito da sera disegnato da Paquin 1914 File:StateLibQld 1 96284 Miss Nancy Spry of Winton in a dramatic evening ensemble, ca. 1920.jpg| Abito da sera australiano del 1920 ==Note== ==Bibliografia== *Alberto Testa, ''I Grandi Balletti, Repertorio di Quattro Secoli del Teatro di Danza'', Gremese Editore, Roma 1991 *Michel Fokine ''Memoirs of a Ballet Master'', Brown, Little & company, Boston, 1961 *Vicki Woolf, ''Dancing in the Vortex: The Story of Ida Rubinstein'', Routledge, 2000