moda
 * [http://www.youtube.com/watch?v=qoLHPqoyn7E Filmato della versione di Nicholas Beriozoff, English National Ballet, 2009-2010] su YouTube [[Franzi]] miniatura|288x288px|Copertina catalogo "Valigeria Franzi" - 1909Franzi è un'azienda italiana operante nella produzione di accessori di lusso in pelle, fondata a Milano nel 1864. ==Storia== ===Le origini=== La storia del marchio Franzi inizia nell'anno 1840, quando Rocco Franzi si stabilisce a Milano, dove avvia una piccola impresa specializzata nella creazione di borse e valigie, nelle vicinanze del Duomo. Gli anni della prima rivoluzione industriale in Europa vedono l'affermarsi della borghesia e un importante sviluppo dei viaggi, sia per scopi turistici che di lavoro. Negli stessi anni si rafforza la rete ferroviaria e si moltiplicano i viaggi sui transatlantici, contribuendo a un aumento della richiesta di bauli e valigie. Nel 1864, Felice Franzi, il figlio di Rocco, fonda ufficialmente in Via Manzoni la Valigeria Franzi, che si prefigge di garantire un alto livello di qualità dei materiali, raffinate lavorazioni artigianali e solide strutture per resistere ai lunghi viaggi. La rapida crescita dell'attività spinge Felice ad aprire un vero e proprio stabilimento, non solo per la produzione di valigie e bauli, ma per ogni genere di pelletteria. Al fine di studiare nuovi criteri di fabbricazione, Felice investe in macchinari d'avanguardia e in manodopera specializzata: maestri pellettieri vengono assunti da Austria e Francia per formare artigiani locali e raggiungere standard di qualità sempre più elevati. Tra gli altri anche Guccio Gucci, fondatore dell'omonimo marchio, apprenderà come selezionare, tingere e confezionare pelli pregiate proprio presso lo stabilimento Franzi. Sarà lo stesso Guccio che affiggerà sull'insegna del suo primo negozio a Firenze la dicitura "Guccio Gucci (già impiegato della valigeria Franzi)". ===Il rapporto con l'aristocrazia e l'espansione europea=== Nel 1877, Franzi viene nominato Cavaliere della Corona d'Italia e nel 1878 Ufficiale della Corona d'Italia, portando così la «Premiata Ditta Franzi» a servire le Reali Case di Sua Maestà Vittorio Emanuele II, Sua Maestà Reale il Principe Umberto, Umberto I, la Regina Margherita, il Principe Reale di Napoli, Sua Maestà Reale il Duca d'Aosta, il Conte di Torino e il Duca degli Abruzzi. I Savoia accordano a Franzi l'utilizzo della Corona della Casa Reale. Nello stesso periodo la Valigeria Franzi diventa fornitore ufficiale della Reale Casa D'Austria, del Re di Grecia e del Re d'Egitto (il Khedive). miniatura|217x217px|Stabilimento di Via Boscovich - 1909 MilanoIl catalogo dei prodotti offerti da Franzi nei primi anni del 1900 spazia dalle valigie e dai bauli, alle borse e trousse da toilette con contenitori su misura in vetro, argento e smalto, fino a borsette per signora, piccola pelletteria, collari per cani, coltellini tascabili, orologi, rasoi e altri accessori in pelle e metalli preziosi dedicati al viaggio. Franzi partecipa a diverse Esposizioni Nazionali e Internazionali ricevendo medaglie e riconoscimenti. In particolare nell'Esposizione di Parigi del 1900, il marchio riceve una medaglia d'oro e una d'argento. Nel 1905, dopo il successo ottenuto a Milano, seguono le aperture dei negozi di Roma, Genova, Londra e Vienna. Con l'apertura del negozio di Londra, Franzi annovera tra i suoi clienti anche la famiglia reale di Gran Bretagna. ===Oreste Franzi e l'Oriente=== A cavallo tra i due secoli, il figlio di Felice, Oreste, prende le redini della società di famiglia. Grazie ai suoi viaggi in Asia e ai soggiorni in Cina e Giappone Oreste scopre innovative tecniche di carpenteria e di concia della pelle che importerà in Italia.Cn Le conoscenze acquisite nei viaggi all'estero vengono messe a frutto quando nel 1912 Oreste fonda la Conceria Monzese, che diviene uno dei primi stabilimenti industriali in Europa a produrre cuoio trattato con agenti di origine vegetale (concia vegetale). ===Il "Cuoio Franzi" e l'espansione commerciale=== Franzi sviluppa nuovi processi per la realizzazione dei propri pellami affidandosi all'utilizzo di additivi ricercati in tutto il mondo quali estratti di noce, mimosa e quebracho rosso. Questi ingredienti conferiscono alla pelle una maggiore morbidezza al tatto, aumentandone la resistenza, e permettono di ottenere sfumature di colore più vive e durevoli. La società Franzi diviene nota a livello mondiale anche in quanto creatrice del "Cuoio Franzi" (detto "Franzino"), un tipo di cuoio contraddistinto da una particolare trama e usato da molti produttori di accessori nel mondo. "Cuoio Franzi" e "Franzi" sono entrambi marchi registrati. Il "Cuoio Franzi" viene usato sia per la confezione di accessori che in altri settori quali quello automobilistico e del design. Il Cuoio Franzi viene utilizzato per gli interni di treni di lusso e di transatlantici dell'epoca quali il Raffaello e il Michelangelo. La rete di vendita viene rafforzata in Italia con l'apertura di nuovi negozi a Firenze e Napoli. Nel 1926 Oreste Franzi costituisce la "Società Anonima Fabbrica Italiana Bottiglie Isolanti", che tramite il marchio Thermax iniziò a commercializzare i primi Thermos in Italia. Questi vennero utilizzati da Umberto Nobile nella sua spedizione sul dirigibile Norge al Polo Nord Come già accaduto al padre, nel 1933 Oreste viene insignito del titolo di Cavaliere del Lavoro. ===La Seconda Guerra Mondiale e la Ricostruzione=== Nel 1943 la Seconda Guerra Mondiale infligge un duro colpo alla Società Franzi quando la fabbrica milanese viene rasa al suolo. Negli anni della Ricostruzione, con il progressivo risveglio economico e l'affermarsi del design italiano, riprendono i consumi. Franzi lavora in modo sempre più stretto con l'industria automobilistica e del design. Il marchio stabilisce collaborazioni con lo Studio De Padova, che utilizza i pellami Franzi per la realizzazione di alcuni degli oggetti ideati dai suoi designer.Cn Nel 1967, su progetto dell'architetto e designer Cini Boeri, nasce una nuova valigia da lavoro. Il modello, che prende il nome di "ABS", viene fabbricato in resina sintetica con un rivestimento in pelle all'interno. L'"ABS" è esposta al Museo d'arte Moderna di New York e alla Triennale di Milano. Lo stesso periodo vede l'affermazione del design nell'industria automobilistica e nomi quali Pinin Farina e Bertone utilizzano il "Cuoio Franzi" per rivestire gli interni di diversi modelli Maserati e Ferrari, come la Ferrari 330 GTs. ===Gli anni '80 -'90 e il progressivo rallentamento delle attività commerciali=== L'attività commerciale del marchio Franzi rallenta progressivamente negli anni '80 e '90 a vantaggio dell'attività come produttore di pellami e della confezione per conto terzi. La famiglia cede il marchio, ormai praticamente inattivo, nei primi anni del terzo millennio.Cn ==Riconoscimenti == ==Note== ==Bibliografia== * ''Milano e l'esposizione,'' Fratelli Treves, Milano, 1881 *''Esposizione Riunite in Milano del 1894'', Archivio Civico Storico di Milano, 1894 *Andrea Guolo, ''La borsa racconta. Storia e protagonisti di mezzo secolo di pelletteria,'' Franco Angeli, 2007 ISBN 9788846485144 *''Esposizione italiana di Londra'', Waterlow & sons lmtd., Londra, 1888 *Patricia Gucci e Wendy Holden, ''Au nom de Gucci,'' Michel Lafon Editore, 2016 [[Cyclone (Lanvin)]] {{Abito |nome=Cyclone |immagine=Cyclone - Lanvin.jpg |stilista=Jeanne Lanvin |anno=1940 |tipo=Abito da sera |presentazione=Paris Openings |materiali=Seta e lustrini |colore= Nero}} Cyclone è un abito da sera in satin nero, con ricami a rilievo, composti da lustrini argento ed elementi rosa corallo, creato da Jeanne Lanvin nel 1939. Sotto il bustino fasciante, la gonna si apre in due balze di ricche e morbide pieghe. All'abito può essere aggiunta una cintura, cui pende una cascata di lustrini. == Storia e descrizione == Cyclone faceva parte di una ricca collezione di alta moda francese, portata a New York dalla signora Ector Munn e dalla signora Mona von Bismarck (moglie di Harrison Williams) che presiedeva "Le Colis de Trianon-Versaille", ramo americano della "WWII French war charity". Nel 1933 Mona era stata nominata "The Best Dressed Woman in the World" - su parere espresso dagli stilisti Coco Chanel, Lucien Lelong, Edward Molyneux, Madeleine Vionnet e Jeanne Lanvin - prima donna americana ad ottenere questo titolo onorifico. Nel 1940, grazie anche all'appoggio di Wallis Simpson, duchessa di Windsor, fu organizzata a New York l'esposizione "Paris Openings", al fine di raccogliere fondi da dare in beneficenza. A questa esposizione, che si svolse al "John Wanamaker Auditorium", furono mostrati abiti da sera creati per grandi occasioni, esempi straordinari del métier di alta moda, prodotti nei cinque anni precendenti la II Guerra mondiale. L'abito da sera Cyclone era stato disegnato nel 1939 da Jeanne Lanvin per la sua unica figlia, la contessa Marguerite (o Marie-Blanche) di Polignac che fu cantante lirica e che nel 1946 ereditò la maison di sua madre. Secondo Bettina Ballard, editrice di "American Vogue", la cui influenza sul mondo della moda era determinante, Marguerite era dotata di una "bellezza morbida e sinuosa" ed era una donna riservata, poiché preferiva l'intimità del suo salotto, frequentato anche da Cocteau, ai locali aperti al pubblico. Per lei Jeanne Lanvin aveva creato il profumo Arpège, nome ispirato alla musica. Per la sua fragilità e rarità, l'abito da sera Cyclone non era stato più mostrato dal 1940, ed è stato presentato nel 2002-2003, all'esposizione "Blithe Spirit: The Windsor Set". L'etichetta al suo interno, ricamata con filo rosso su tela bianca, porta la scritta MADE IN FRANCE. ==Note== ==Bibliografia== * {{cita testo |autore=Janine Alaux, Francois Baudot, Sylvie de Chirée, Patrick Mauries |titolo=Jeanne Lanvin |data=1988 |editore=Franco Maria Ricci |città=Milano|SBN =IT\ICCU\LO1\0758693}} * {{cita testo |lingua = francese |autore=Jérôme Picon |titolo=Jeanne Lanvin |data=2002 |editore=Flammarion |città=Paris|SBN = IT\ICCU\UBO\2200012}} ==Altri progetti==