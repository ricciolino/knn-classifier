politica
 * {{Thesaurus BNCF}} * {{cita web |url=http://www.ladocumentationfrancaise.fr/dossiers/d000132-la-cohabitation-dans-la-vie-politique-francaise |titolo=La cohabitation dans la vie politique française |lingua=fr |data=01/11/2002 |accesso=27/04/2016}} * {{cita web |url=http://www.lcp.fr/emissions/2696-le-debat-histoire-secrete-des-cohabitations |titolo=Le débat : "Histoire secrète des cohabitations" |lingua=fr |data=01/01/2012 |accesso=27/04/2016}} * {{cita web |url=http://www.franceinter.fr/emission-la-marche-de-l-histoire-saison-2011-2012-les-trois-cohabitations |titolo=Les trois cohabitations |lingua=fr |data=01/06/2012 |accesso=27/04/2016}} * {{cita web |url=http://www.vie-publique.fr/decouverte-institutions/institutions/veme-republique/transformations/cohabitations.html |titolo=Les cohabitations - Quelles ont été les transformations de la Ve République ? |lingua=fr |data=02/01/2014 |accesso=27/04/2016}} [[Premio di maggioranza]] Il premio di maggioranza, in alcuni sistemi elettorali proporzionali, indica l'eventuale incremento del numero di seggi spettanti ad una lista o ad una coalizione elettorale che abbia ottenuto uno specificato risultato elettorale. L'incremento si considera rispetto al numero dei seggi che le sarebbero attribuiti tenendo conto della sola proporzione dei voti ottenuti. La previsione di un premio di maggioranza altera la volontà espressa dagli elettori con il voto con il presunto scopo di accrescere la stabilità del sistema politico, ma secondo alcuni serve solo a nascondere durante le elezioni le divisioni interne agli schieramenti, che emergerebbero poi successivamente durante la legislatura. ==Funzionamento== A seconda delle peculiarità dei sistemi elettorali che prevedono il premio di maggioranza, questo può essere attribuito alla lista o coalizione vincente in tutti i casi oppure soltanto al verificarsi di certe condizioni, quali ad esempio il raggiungimento di una certa percentuale di voti. Una clausola siffatta ha lo scopo di mitigare la distorsione della volontà degli elettori insita nell'attribuzione del premio. Esistono inoltre due diverse forme di premi di maggioranza: * Con il premio di maggioranza in quota variabile (detto talvolta ''jackpot system''), la lista o coalizione vincente ottiene un certo ammontare di seggi noto a priori, di norma superiore alla metà del totale. I seggi residui vengono attribuiti alle altre liste e coalizioni in proporzione ai voti da esse ottenuti. * Con il premio di maggioranza in quota fissa (detto talvolta ''bonus system''), alla lista o alla coalizione vincente è assegnato un certo ammontare di seggi noto a priori, usualmente inferiore alla metà di quelli da assegnare. I seggi restanti, che generalmente costituiscono la parte preponderante del totale, sono ripartiti fra tutte le liste o coalizioni (inclusa quella vincente) in proporzione ai voti ottenuti. La principale differenza tra le due suddette modalità di attribuzione del premio di maggioranza è legata agli effetti sui risultati elettorali: il premio di maggioranza in quota variabile, infatti, assicura sempre a chi vince le elezioni la maggioranza assoluta dei seggi e quindi il controllo dell'assemblea elettiva, sia pure introducendo una distorsione della volontà degli elettori talvolta molto rilevante. Viceversa, il premio di maggioranza in quota fissa favorisce, ma non assicura, l'ottenimento di una maggioranza parlamentare da parte della lista o coalizione vincente. ==Applicazioni== Prevedono o hanno previsto il premio di maggioranza alcune leggi elettorali in Italia, in Grecia e a San Marino. ===Grecia=== Dal ripristino della democrazia parlamentare nel 1974 e fatta salva una breve interruzione a cavallo tra gli anni ottanta e gli anni novanta, la Grecia è dotata di un sistema elettorale di tipo proporzionale rinforzato, che cioè prevede un premio di maggioranza in quota fissa a beneficio della lista che ottiene la maggioranza relativa. Negli anni, l'entità del premio di maggioranza e le condizioni per ottenerlo sono mutate più volte. La legge elettorale del 2007, impiegata per la prima volta nelle elezioni del maggio 2012, prevede l'assegnazione di un bonus di 50 seggi, su un totale di 300, alla lista più votata, che pertanto raggiunge la maggioranza assoluta dei seggi solo se ottiene circa il 40% dei voti. ===Italia=== La prima applicazione del premio di maggioranza in Italia (nella forma del jackpot system) si ebbe nel 1923 con l'approvazione della legge Acerbo, che prevedeva l'assegnazione dei 2/3 dei seggi della Camera dei deputati alla lista che avesse superato il 25% dei voti. Nel secondo dopoguerra, dopo il ritorno al sistema proporzionale, si reintrodusse il premio di maggioranza nel 1951 per la legge comunale degasperiana, valida per i comuni con più di 10.000 abitanti, e nel 1953 per la cosiddetta legge truffa, valida per le elezioni politiche. In entrambi i casi era prevista l'attribuzione di un premio in quota variabile alla coalizione che avesse preso la maggioranza assoluta dei voti validi. Dopo le elezioni politiche del 1953, che comunque non videro l'applicazione del premio perché nessuna coalizione superò la metà dei voti, le due leggi elettorali vennero abrogate. Negli anni novanta il premio di maggioranza fu reintrodotto limitatamente alle elezioni locali. La legge comunale e provinciale del 1993, tuttora in vigore per i comuni, attribuisce sotto certe condizioni il 60% dei seggi alla coalizione che sostiene il candidato sindaco che ottiene la maggioranza assoluta al primo turno oppure che prevale nel turno di ballottaggio. La legge Tatarella del 1995, che regola le elezioni regionali nelle regioni che non si siano dotate di una propria legge elettorale, prevede un premio di maggioranza in misura fissa a beneficio della coalizione che ottiene la maggioranza relativa. Un premio di maggioranza analogo è previsto anche dalle leggi elettorali regionali di molte altre regioni. La legge Calderoli del 2005, valida per le elezioni politiche, aveva reintrodotto il premio di maggioranza in quota variabile alla singola lista o coalizione che avesse raccolto la maggioranza relativa dei voti a livello nazionale alla Camera e a livello di ogni singola regione al Senato. La legge Calderoli prevedeva cioè l'assegnazione del premio alla singola lista o alla coalizione più votata indipendentemente dal suo risultato elettorale. Nel 2014, la Corte Costituzionale ha dichiarato incostituzionale questo aspetto della legge. La successiva legge elettorale italiana del 2015 prevede l'attribuzione del premio in quota variabile alla lista che abbia superato il 40% dei voti o, in difetto, alla lista che abbia prevalso nel turno di ballottaggio; quest'ultimo è stato dichiarato incostituzionale. ===San Marino=== Nel periodo tra la prima e la seconda guerra mondiale la Repubblica di San Marino si dotò di una legge elettorale con premio di maggioranza formalmente del tipo in quota fissa, sebbene esso garantisse in ogni caso la formazione di una maggioranza parlamentare. Quella legge infatti prevedeva una quota fissa dell'80% dei seggi a favore della lista più votata e la ripartizione proporzionale fra tutte le liste, inclusa la più votata, del residuo 20% dei seggi. Dal 2008 il sistema elettorale proporzionale previgente è stato modificato con l'introduzione di un premio di maggioranza in quota variabile, che assegna seggi aggiuntivi alla coalizione più votata, eventualmente con ricorso ad un turno di ballottaggio. ==Note== ==Collegamenti esterni== *{{treccani|scuola/tesine/elezioni/pezzella.html|Quando il proporzionale viene forzato}} [[Monopartitismo]] Un sistema politico monopartitico è un sistema politico in cui un solo partito può presentare i propri candidati alle elezioni. In senso esteso, si può parlare di stato monopartitico anche quando esiste un unico partito di fatto, anche se la costituzione e le leggi vigenti in linea di principio consentirebbero una pluralità di partiti. Una variante di un sistema monopartitico puro è un sistema in cui possono esistere una pluralità di partiti, intesi come membri di una coalizione, ma non è prevista la presenza nel sistema di partiti di opposizione. Una ulteriore differenziazione è fra i sistemi monopartitici in cui alle elezioni si possono presentare solo candidati espressi dal partito, e quelli in cui sono ammessi candidati non appartenenti al partito, che si presentano però come candidati indipendenti. ==Descrizione== Negli stati monopartitici, il partito di governo viene spesso indicato semplicemente con l'espressione "il Partito"; questo era per esempio il modo in cui veniva indicato il Partito Comunista dell'Unione Sovietica nell'URSS e il Partito Operaio Unificato Polacco nella Repubblica Popolare Polacca. Nella maggior parte dei casi, gli stati monopartitici si fondano su ideologie totalitarie, come il fascismo nelle loro accezioni storiche. Molti stati monopartitici nacquero in seguito alla decolonizzazione, come conseguenza del fatto che un particolare movimento politico, dotato di un ruolo predominante durante la lotta per l'indipendenza, è diventato naturalmente l'unico partito di governo (de jure o de facto) una volta raggiunto tale obiettivo. Nel XX secolo, per esempio in Africa e Sudamerica, questo fenomeno è accentuato dal fatto che i movimenti nazionalisti che si opponevano all'amministrazione coloniale europea vedevano in genere un alleato ideale nei paesi monopartitici del mondo comunista, in particolare Unione Sovietica, Cina e Cuba. Questi paesi rappresentavano anche un modello di sviluppo economico, essendo riusciti a trasformare radicalmente il proprio sistema produttivo (per esempio da un sistema prevalentemente agricolo a uno prevalentemente industriale, come nel caso dell'Unione Sovietica) anche grazie alla stabilità e continuità di governo garantita dal monopartitismo. Un sistema monopartitico viene generalmente percepito come una forma di dittatura o più in generale come un sistema non democratico. L'instaurazione di un regime dittatoriale spesso coincide con la trasformazione di un sistema precedentemente pluripartitico in uno monopartitico, con la messa al bando dei movimenti politici di opposizione. Tuttavia, sono possibili molti distinguo in funzione della natura specifica di un sistema monopartitico. In alcuni casi, l'unico partito di governo può esprimere diversi candidati per una determinata carica politica, e questi candidati possono a loro volta avere programmi politici differenti, seppure entro i limiti definiti in modo più o meno specifico dalla linea di partito. Di conseguenza, l'elettore può in effetti avere almeno in parte il potere di esprimere un voto significativo e influente sull'evoluzione politica del proprio paese. ==Stati monopartitici== La seguente lista elenca i paesi costituzionalmente monopartitici nel 2017, tra parentesi il partito alla guida: *{{CHN}} <small>([[Partito Comunista di Cina]])</small> *{{CUB}} <small>([[Partito Comunista di Cuba]])</small> *{{ERI}} <small>([[Fronte Popolare per la Democrazia e la Giustizia]])</small> *{{LAO}} <small>([[Partito Rivoluzionario del Popolo Lao]])</small> *{{ESH}} <small>([[Fronte Polisario]])</small> *{{VNM}} <small>([[Partito Comunista del Vietnam]]) </small> ==Stati de facto monopartitici== La seguente lista elenca i paesi de facto monopartitici nel 2016, tra parentesi il partito alla guida: *{{SYR}} <small>([[Partito Ba'th]]) </small> *{{ZWE}} <small>([[Unione Nazionale Africana di Zimbabwe - Fronte Patriottico]])</small> *{{KAZ}} <small>([[Nu̇r Otan]])</small> *{{COG}} <small>([[Partito Congolese del Lavoro]])</small> *{{BLR}} <small>([[Belaja Rus']])</small>