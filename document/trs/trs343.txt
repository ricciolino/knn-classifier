politica
 [[Sviluppo della persona]] Processo di crescita individuale volto a realizzare lo sviluppo delle aspirazioni liberamente scelte da ogni persona. La ricerca è concentrata sulle effettive qualità della persona e sulla realtà che la circonda. L'obiettivo prioritario è quello di rendere realizzabili la piena libertà di scelta e le aspirazioni della persona che saprà finalmente esprimere e rendere concrete le sue infinite potenzialità. ==Sviluppo della persona umana come diritto fondamentale== L'Art. 3 della Costituzione italiana parla di pieno sviluppo della persona umana. Anche la giurisprudenza della Consulta (in particolare sentenza n. 366 del 1991), con riguardo al diritto alla privacy, ha chiarito che tale diritto è lo spazio vitale necessario alla persona per svilupparsi in armonia con i postulati della dignità umana. La Corte Europea dei Diritti dell'Uomo (sentenza Sidabras V., Lituania, del 27 luglio 2004) ha interpretato l'art. 8 della Convenzione Europea dei diritti dell'uomo e delle libertà fondamentali e la privacy come il diritto di ciascuno al suo pieno sviluppo e al godimento della vita privata. Tale sistema è finalizzato all'affermazione piena della persona non solo come primo attore della vita economica e sociale, ma come cittadino inserito da protagonista nel contesto istituzionale. Proteggere la persona nella sua identità significa anche consentirne lo sviluppo in ogni singolo aspetto. ==Collegamenti esterni== * [http://www.garanteprivacy.it] Sito del Garante per la protezione dei dati personali * [http://www.coe.int/T/I/Corte_europea_dei_Diritti_dell'Uomo] Sito della Corte Europea dei diritti dell'uomo [[Alto tradimento]] L'alto tradimento, nell'ordinamento giuridico italiano, è un tipo di reato e reato militare. ==Fonti== Per l'ordinamento giuridico italiano, l'alto tradimento del Presidente della Repubblica è citato nella Costituzione, agli articoli: * art. 90, comma II (Responsabilità degli atti commessi durante il mandato) * art. 134, comma III (Funzioni della [[Corte costituzionale della Repubblica Italiana|Corte Costituzionale]]) Per mettere in stato di accusa il Presidente della Repubblica, il Parlamento si riunisce in seduta comune e, tramite votazione, decide l'eventuale rinvio a giudizio del medesimo alla Corte Costituzionale. Fino ad ora, non si è mai proceduto a rinviare a giudizio il presidente. ==Composizione della Corte Costituzionale nel procedimento== Normalmente, la Corte Costituzionale è composta da quindici membri, un terzo dei quali nominati proprio dal capo dello stato in accusa; onde evitare un voto condizionato e fortemente sbilanciato, i quindici membri già in carica vengono integrati da altri sedici membri straordinari, estratti a sorte tra tutti coloro che, secondo l'ordinamento giuridico italiano, presentano i requisiti di eleggibilità a senatore. ==Note==