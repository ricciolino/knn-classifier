politica
 * {{cita pronuncia costituzionale|tipo=sentenza|numero=429|anno=1995|cid=Corte costituzionale 429/1995}}. [[Elettorato passivo (ordinamento costituzionale italiano)]] Per elettorato passivo si intende la capacità di un cittadino italiano, avente pieni diritti, a ricoprire cariche elettive. L'art. 51 Cost. disciplina tale istituto nel nostro ordinamento, considerando tutti i cittadini italiani dell'uno e dell'altro sesso capaci di accedere a pubbliche cariche secondo i requisiti espressi dalla legge in materia e con particolare attenzione alle pari opportunità tra sessi. Tale istituto si connette inoltre al concetto di ineleggibilità e incompatibilità. ==Ineleggibilità== Per ineleggibilità si intende l'insieme di quelle situazioni previste dalla legge che impediscono la candidatura per cui, anche se la candidatura è presentata e il candidato eletto, l'elezione si considera invalida e inefficace. Sono ineleggibili alla Camera dei deputati e al Senato: * ''Presidenti delle Giunte Provinciali'' * ''Sindaci di Comuni con più di 20.000 abitanti'' * ''Capo e Vice Capo di polizia ed ispettori generali di pubblica sicurezza'' * ''Capi Gabinetto dei Ministeri'' * ''Prefetti, VicePrefetti e funzionari di pubblica sicurezza'' * ''Ufficiali Generali, Ammiragli, Ufficiali Superiori delle Forze armate dello Stato nella circoscrizione del loro comando territoriale'' * ''Magistrati'', esclusi quelli in servizio presso le giurisdizioni superiori, nelle circoscrizioni di loro assegnazione o giurisdizione nei sei mesi antecedenti l'accettazione della candidatura * ''Diplomatici, Consoli, ViceConsoli non onorari e Ufficiali addetti alle ambasciate, legazioni e consolati esteri sia all'estero che in Italia o coloro con impiego da Governi esteri'' * ''Coloro i quali hanno un determinato rapporto di natura economica con lo Stato'' * ''Componenti della Corte Costituzionale''. Quando sopraggiungono in corso di mandato le cause di ineleggibilità si convertono in cause di incompatibilità, secondo una giurisprudenza che per dieci anni le Camere abbandonarono e che è tornata ad essere applicata come effetto di una pronuncia della Corte costituzionale. ==Incompatibilità== Per incompatibilità si intende quella situazione in cui l'eletto si trova in una situazione di doppia investitura, ovvero, quando il candidato è titolare di più cariche contemporaneamente che non possono coesistere e si trova dunque a dover scegliere tra una delle due. Sono incompatibili secondo la nostra Costituzione: * ''Senatore e Deputato'' (art. 65, comma 2 Cost.) * ''Presidente della Repubblica e qualsiasi altra carica'' (art. 84, comma 2 Cost.) * ''componente del Consiglio Superiore della Magistratura'' (art. 104 Cost.) ''o della Corte Costituzionale'' (art. 135 Cost.) * ''appartenente ad un Consiglio o una Giunta Regionale'' (art. 122 Cost.). La tematica si interseca con quella del conflitto di interesse, benché si tratti di questioni concettualmente separate. ==Natura non biunivoca dell'elettorato attivo e passivo== Nella nostra Costituzione elettorato attivo e passivo non coincidono. Per l'appartenenza alla Camera dei deputati l'età non può essere inferiore a 25 anni, per il Senato della Repubblica il requisito sale a 40 anni (artt. 56-58 Cost.). Il Presidente della Repubblica ha un requisito di elettorato passivo non inferiore a 50 anni (art. 84 Cost.). ==Non candidabilità== Altro istituto ancora connesso è la non candidabilità. Per non candidabilità si intende il divieto posto verso determinati soggetti di presentare candidature per elezioni regionali, provinciali, comunali e circoscrizionali. Esso riguarda i condannati con sentenza passata in giudicato per gravi delitti, condannati per uno stesso reato non colposo a pena non inferiore a due anni o coloro sottoposti a misure definitive di prevenzione per reati di stampo mafioso. Comporta la nullità dell'elezione. Su di essa si è sviluppato il dibattito sull'applicazione del d.lgs. 235/2012. ==Note==