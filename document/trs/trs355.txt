politica
 * {{Thesaurus BNCF}} [[Magistratura italiana]] La magistratura della Repubblica Italiana è depositaria del potere giudiziario, in particolare di funzioni giurisdizionali o requirenti. ==Cenni storici== L'ordinamento giudiziario italiano è stato disciplinato in modo organico dal R.D. 30 gennaio 1941 n. 12 ("Ordinamento giudiziario"), più volte modificato nel corso del tempo. Le ultime modifiche sostanziali sono state apportate dalla legge 25 luglio 2005 n. 150 (cosiddetta Riforma Castelli) e dalla legge 30 luglio 2007 n. 111 (cosiddetta Riforma Mastella). ==Caratteristiche generali== La magistratura costituisce un ordine autonomo e indipendente da ogni altro potere, secondo quanto sancito dall' art. 104 della Costituzione della Repubblica Italiana. Ciascun magistrato, sia giudicante sia requirente, è inoltre per legge inamovibile, a meno che non presti il proprio consenso ovvero in mancanza solo per i motivi e con le garanzie di difesa previsti dall'ordinamento giudiziario italiano. L'organo di autogoverno della magistratura è il Consiglio superiore della magistratura, organo di rilievo costituzionale, presieduto dal Presidente della Repubblica. A tale organo spettano, ai sensi dell'art. 105 della Costituzione, al fine di garantire l'autonomia e indipendenza della magistratura, le assunzioni, le assegnazioni e i trasferimenti, le promozioni e i provvedimenti disciplinari nei riguardi dei magistrati. ===Indipendenza=== Il principio di indipendenza, imparzialità e terzietà del giudice è consacrato, e ricordato nell'art. 104, nell'art. 101 della Costituzione italiana, che stabilisce: "i giudici sono soggetti soltanto alla legge". Detta formula evidenzia che qualsiasi provvedimento giurisdizionale deve essere fondato esclusivamente sul dettato legislativo, che il giudice è chiamato ad applicare utilizzando la sola lingua italiana e l'organizzazione strutturale del testo normativo ai sensi dell'articolo 12 delle disposizioni sulla legge in generale. I giudici, quindi tutti i magistrati, sono soggetti soltanto alla legge, ovvero in base alla lingua italiana sono "schiavi della legge" e non possono dare alla legge altro senso che quello che attribuisce ad essa la lingua italiana per due precise disposizioni normative: * l'articolo 1 delle disposizioni sulla legge in generale indica come fonti del diritto solo: leggi regolamenti ed usi; quindi esclude categoricamente dalle fonti del diritto sia la giurisprudenza sia la dottrina, tale disposizione perentoria trova piena ed insindacabile conferma nell'articolo 118 delle disposizioni di attuazione del codice di procedura civile che in relazione alla motivazione della sentenza dispone quanto segue: ** ''La motivazione della sentenza di cui all’articolo 132, secondo comma, numero 4), del codice consiste nella succinta esposizione dei fatti rilevanti della causa e delle ragioni giuridiche della decisione, anche con riferimento a precedenti conformi.'' ''Debbono essere esposte concisamente e in ordine le questioni discusse e decise dal collegio ed indicati le norme di legge e i principi di diritto applicati. Nel caso previsto nell’articolo 114 del codice debbono essere esposte le ragioni di equità sulle quali è fondata la decisione.'' ''In ogni caso deve essere omessa ogni citazione di autori giuridici.'' ''La scelta dell’estensore della sentenza prevista nell’articolo 276 ultimo comma del codice è fatta dal presidente tra i componenti il collegio che hanno espresso voto conforme alla decisione.'' ** In relazione a questo articolo va ricordato che dalla promulgazione della Costituzione, 1948, con l'introduzione dell'articolo 111 c. 1 (e dal 2000 con l'articolo 111 c. 6), ogni provvedimento giurisdizionale deve essere motivato, quindi quanto indicato nell'articolo 118 delle disposizioni di attuazione del codice di procedura civile si estende a tutti i provvedimenti giurisdizionali ai sensi dell'articolo 12 delle disposizioni sulla legge in generale . * l'articolo 71 della Costituzione Italiana che stabilisce con grande chiarezza che il potere di creare leggi appartiene al Governo, alle Camere ed a quegli organi ed enti che lo hanno ottenuto per espressa disposizione Costituzionale, quindi ne l'ordine giudiziario ne l'albo forense hanno tale potere; risulta di facile intuizione comprendere che se il giudice, o qualunque magistrato, si attribuisse il potere di interpretare la legge in base ad elementi che non sono dalla legge previsti (ovvero la sola lingua italiana) ed e applicare. In secondo luogo, l'avverbio "soltanto" rimanda, innanzitutto, al concetto di indipendenza "esterna" del giudice, vale a dire all'indipendenza da qualsiasi interferenza estranea alla legge. Il giudice è, in altre parole, deve accertare i fatti ed una volta accertati i fatti deve ad essi applicare le leggi senza aribtrarietà, senza discrezionalità (se non quando consentita espressamente dalla legge) e senza subire interferenze da alcun potere esterno. Inoltre l'avverbio "soltanto" sottolinea con forza assoluta il primato unico della legge che non può che essere applicata servilmente (essere assoggettato a = essere schiavo di) dal giudice senza alcuna "partecipazione soggettiva". Nel sistema di diritto vigente, la giurisprudenza non è ammessa tra le fonti del diritto e può essere citata solo in ,modo conforme (come si è visto con l'articolo 118 delle disposizioni di attuazione del codice di procedura civile), ed il giudice non può in alcun caso utilizzarla per sostituire le "motivazioni di diritto" a pena di nullità dell'atto. Dovrebbe essere di acclarata evidenza che il dare alle sentenze valore di determinazione del contenuto e del senso della legge di fatto costituisce un atto di "creazione della legge" che viene attuato da un soggetto, il giudice, a cui la Costituzione non ha attribuito tale potere, ovvero si ha di fatto un atto di sovvertimento della Costituzione dello Stato. Da ultimo in relazione all'asservimento alla legge per il giudice (e quindi per ogni magistrato) va ricordato che l'art. 107 della Costituzione italiana stabilisce che i magistrati si distinguono tra loro per diversità di funzioni (funzione giudicante propria del giudice e funzione requirente propria del pubblico ministero). Ciò implica che solo il giudice possa assumere provvedimenti giurisdizionali (infatti quelli temporaneamente assunti dal P.M. o dalla Polizia Giudiziaria devono essere convalidati dal G.I.P.). Ulteriore corollario dell'indipendenza della magistratura è, altresì, la regola della inamovibilità dei magistrati, i quali non possono essere dispensati o sospesi dal servizio né destinati ad altre sedi o funzioni, se non a seguito di decisioni assunte dal Consiglio superiore della magistratura. Conseguenza di tale principio è che nessuno può scegliersi il giudice da cui venire giudicato ("nessuno può essere distolto dal giudice naturale precostituito per legge"), né il giudice può scegliere i soggetti da giudicare. In ragione di questo articolo, poi, dall'entrata in vigore della Costituzione non possono essere istituiti nuovi giudici straordinari o giudici speciali (come previsto dall'articolo 102). L'art. 103 prevede comunque giudici speciali, quali i giudici amministrativi, la Corte dei conti e il giudice militare, preesistenti all'entrata in vigore della Costituzione. Oltre a questi già esistenti, in ogni caso, non sarà possibile istituirne altri. ===La responsabilità=== La responsabilità dei magistrati dà attuazione all'art. 28 della Costituzione, secondo cui i funzionari e i dipendenti dello Stato e degli enti pubblici sono direttamente responsabili, secondo le leggi penali, civili e amministrative, degli atti compiuti in violazione di diritti. In tali casi la responsabilità civile si estende allo Stato e agli enti pubblici. La magistratura ha però contestato l'applicabilità di questa norma, rivendicando la prevalenza del principio di indipendenza (previsto anch'esso dalla Costituzione): per questo la magistratura associata, per mezzo secolo, si sentì più tutelata dalla sopravvivenza della norma del codice di procedura civile del 1942, che limitava la responsabilità solo al caso di dolo o colpa grave del magistrato. A seguito dei referendum tenutisi nel 1987, anche sull'onda dello scandalo dell'arresto di Enzo Tortora, il popolo sancì la responsabilità civile dei magistrati. L'anno successivo il Parlamento approvò la legge 13 aprile 1988 n. 117 (cosiddetta legge Vassalli) in attuazione di quel referendum. La norma di fatto interpretò l'art. 28 della Costituzione della Repubblica Italiana nel senso di una responsabilità indiretta, altra corrente giurisprudenziale ipotizza una responsabilità concorrente Stato-magistrato nel senso che questa per entrambi possa essere accertata nell'ambito di un unico e comune procedimento. I magistrati rispondono penalmente, civilmente e disciplinarmente delle azioni da loro commesse a danno dei cittadini nell'esercizio delle loro funzioni. In particolare, il risarcimento dei danni cagionati nell'esercizio delle funzioni giudiziarie e la responsabilità civile dei magistrati, con la relativa responsabilità disciplinare, sono normati specificatamente dalla legge Vassalli. Essi rispondono penalmente qualora commettano reati nell'esercizio delle loro funzioni. In tale caso chi ha subito il danno per il fatto costituente reato commesso dal magistrato nell'esercizio delle sue funzioni ha diritto a un risarcimento, sia nei suoi confronti che nei confronti dello Stato, il quale eserciterà poi eventualmente un regresso nei confronti del primo (art. 13). Essi inoltre rispondono civilmente in caso di dolo, colpa grave o diniego di giustizia; in tali casi il cittadino potrà esperire l'azione legale di risarcimento per il danno subito contro lo Stato, il quale a sua volta eserciterà una rivalsa nei confronti del magistrato (responsabilità indiretta del magistrato). Infatti l'art. 2 della sopracitata legge dice testualmente che: L'azione di rivalsa è normata dall'art. 7, il quale dispone che: Quest'azione, salvo che nei casi di dolo, non potrà mai superare 1/3 dello stipendio annuale del magistrato al momento della richiesta del risarcimento. Essi infine rispondono anche disciplinarmente dei danni cagionati ai cittadini nell'esercizio delle loro funzioni: l'art. 9 della legge Vassalli dispone infatti che: Complessivamente servono nove gradi giudizio (se prima non incorre la prescrizione): tre gradi per decidere la procedibilità della domanda, altri tre (fino in Cassazione) per chiedere il risarcimento danni allo Stato, successivi tre per la rivalsa dello Stato verso il magistrato che non è decisa nello stesso procedimento in cui si accerta la responsabilità civile di quest'ultimo. Dopo una prima sentenza sul caso Traghetti del Mediterraneo, la Corte di giustizia dell'Unione europea ha emanato in proposito la sentenza del 24 novembre 2011: con essa, pur non entrando nel merito della responsabilità del magistrato dato che in Italia vige la responsabilità indiretta, ha ritenuto troppo limitativa la necessità della sussistenza della "colpa grave" per poter ottenere risarcimento, evidenziando la necessità di un requisito meno stringente quale la "manifesta violazione del diritto", che è il requisito richiesto dal diritto europeo. In attesa quindi di una riforma della legge 117 del 1988, si potrà far valere la "violazione manifesta del diritto" soltanto nell'applicazione del diritto europeo, e non invece in quello nazionale per il quale continuerà a sussistere la "colpa grave" come requisito minimo. Con la legge 27 febbraio 2015, n. 18 si è provveduto a modificare la legge del 1988 eliminando, tra l'altro, l'udienza-filtro. Ad un anno dalla sua entrata in vigore, il segretario di Magistratura democratica Anna Canepa ha in proposito dichiarato: "si tratta di una legge che abbiamo combattuto e che continuiamo a ritenere sbagliata. Ma è giusto anche dire che all'atto pratico non si sta rivelando così disastrosa". ===Accesso=== I magistrati ordinari togati sono nominati tramite concorso pubblico per esami, sulla base della valutazione delle conoscenze tecniche possedute; i vincitori del concorso acquisiscono la qualifica di "magistrato ordinario in tirocinio", come disposto riforma Mastella del 2007, che ha anche apportato alcune modifiche in tema di requisiti per l'accesso, quale ad esempio l'eliminazione del limite di età. Tuttavia la dichiarazione di non idoneità a concorsi precedentemente sostenuti, se conseguita per 3 volte alla data di scadenza del termine per la presentazione della domanda, comporta l'impossibilità di ammissione ad ulteriori selezioni. Il concorso risulta strutturato sulla falsariga di un concorso di 2º grado, in quanto non è più sufficiente la sola laurea per partecipare; sono infatti previsti alcuni requisiti aggiuntivi, cioè: * conseguimento di un diploma rilasciato dalle [[Scuola di specializzazione per le professioni legali|Scuole di Specializzazione per le Professioni legali]]; * conseguimento di un [[dottorato di ricerca]] in materie giuridiche, ovvero un diploma di specializzazione presso Scuole di perfezionamento ''post lauream''; * aver ottenuto il titolo di [[avvocato (Italia)|avvocato]] e, se iscritti all'albo degli avvocati, non incorsi in sanzioni disciplinari; * docenti universitari in materie giuridiche non incorsi in sanzioni disciplinari; * [[Magistrato onorario|magistrati onorari]] (giudice di pace, giudice onorario di tribunale, vice procuratore onorario, giudice onorario aggregato) per almeno 6 anni senza demerito, senza essere stati revocati e che non sono incorsi in sanzioni disciplinari; * essere dipendenti della [[pubblica amministrazione italiana]], con qualifica dirigenziale o appartenenti ad una delle posizioni corrispondenti alla categoria C (secondo quanto previsto dal [[pubblico impiego contrattualizzato]]), con almeno cinque anni di anzianità nella qualifica, e che non sono incorsi in sanzioni disciplinari; * aver eventualmente volto un periodo di [[tirocinio]] di natura teorico-pratica presso un ufficio giudiziario;<ref>Istituto introdotto dall'art. 73 del decreto legge 21 giugno 2013, n. 69 - convertito in legge 9 agosto 2013, n. 98</ref> * magistrati amministrativi e contabili; * procuratori dello Stato che non siano incorsi in sanzioni disciplinari. Il concorso consta di tre prove scritte, vertenti rispettivamente sul diritto civile, diritto penale e diritto amministrativo, e una prova orale, che praticamente include tutte le possibili materie dell'ordinamento giuridico, donde la complessiva ed estrema difficoltà del concorso, in cui sovente sono valutati non idonei talmente tanti candidati da non riuscire nemmeno a coprire tutti i posti a concorso. Sempre nella prova orale è anche previsto un colloquio su una lingua straniera scelta fra le seguenti: inglese, francese, spagnolo e tedesco. ==Personale== ===Classificazione=== I magistrati si distinguono in: * '''ordinari''': competenza ordinaria civile e penale; **[[giudice civile|civili]] **[[giudice penale|penali]] * '''amministrativi''': [[Consiglio di Stato (Italia)|Consiglio di Stato]], [[Tribunale amministrativo regionale|Tribunali amministrativi regionali]], che hanno giurisdizione per la tutela degli [[interesse legittimo|interessi legittimi]] nei confronti della [[Pubblica amministrazione]] e, in materie particolari indicate per legge, anche dei [[diritto soggettivo|diritti soggettivi]]; * '''contabili''': [[Corte dei conti (ordinamento italiano)|Corte dei conti]], competenza in materia di risarcimento del danno erariale, ovvero di chiunque maneggi pubblico denaro; * '''tributari''': [[Commissione tributaria|Commissioni provinciali]] e, per l'appello, in [[Commissione tributaria|Commissioni regionali]], competenza in materia di controversie relative a qualunque tipo di imposta o tassa; * '''militari''': [[Magistratura militare|tribunali militari]], competenza relativa ai [[reati militari]] commessi da appartenenti alle [[forze armate italiane]]. Esistono anche magistrati onorari, come il giudice di pace, il vice procuratore onorario e il giudice onorario di tribunale. Inoltre, l'art. 106 della Costituzione italiana stabilisce che l'ufficio di consigliere di cassazione può anche essere affidato, per meriti insigni, a docenti universitari in materie giuridiche nonché ad avvocati con almeno quindici anni di esercizio che siano iscritti negli albi per le giurisdizioni superiori. ===Formazione e aggiornamento=== Per i magistrati ordinari sono previste le seguenti attività formative: * "formazione iniziale" (per i [[uditore giudiziario|magistrati in tirocinio]]); * "formazione permanente" per i magistrati togati (attuata in sede nazionale e in sede locale) * formazione per i dirigenti degli uffici; * "formazione permanente" per i magistrati onorari (attuata in sede nazionale e in sede locale); * “formazione internazionale”. La “formazione permanente”, sinora attuata dal CSM (IX Commissione), dall'autunno 2012 passerà gradualmente alla Scuola superiore della magistratura. L'inaugurazione delle attività formative presso l'unica sede di Villa Castel Pulci a Scandicci (Firenze) si è avuta il 15 ottobre 2012. ===Ruolo organico=== In assenza di un ruolo unico della magistratura gli organici, come gli accessi, sono separati tra giudici ordinari (civile e penali) ed altri tipi di giudici. Di seguito sono enunciati gli organici della magistratura ordinaria, a carico della tabella di bilancio del Ministero della giustizia e regolamentati dal Consiglio superiore della magistratura. Di seguito invece sono elencati gli organici delle altre magistrature; quelli dei giudici speciali sono a carico della tabella di bilancio della Presidenza del consiglio dei ministri e sono regolati dai rispettivi Consigli di Presidenza (della giustizia amministrativa, contabile o militare). ===Retribuzioni=== La retribuzione complessiva del magistrato è la somma delle seguenti voci: * stipendio<ref>[http://www.camera.it/parlam/leggi/07111l.htm legge 111/2007]</ref> (vedi tabella sotto) * indennità aggiuntiva speciale * indennità giudiziaria (ex art. 3. legge 19 febbraio 1981, n. 27). L'ordinamento giudiziario italiano, attualmente, stabilisce che la progressione economica dei magistrati si articola automaticamente per classi crescenti di anzianità, scandite dalle valutazioni periodiche di professionalità. È riconosciuta la possibilità di conseguire una classe retributiva superiore a quella spettante per anzianità, nel caso si ottenga l'attribuzione di funzioni superiori per concorso. La legge, ancora vigente, prevede in totale otto classi biennali con aumenti del 6 per cento. All'interno di ciascuna classe sono previsti degli scatti biennali che corrispondono al 2,50% dell'importo dello stipendio, e dove presente, della classe in godimento. I passaggi di classe prevedono il cosiddetto effetto trascinamento, in base al quale gli anni di carriera pregressa non possono essere persi ai fini economici e devono essere trascinati nelle posizioni e qualifiche successive, dal momento che non è possibile riconoscere un'anzianità economica inferiore a quella di servizio effettiva (art. 5 legge n. 425/1984). Per tenere conto dell'effetto erosivo dell'inflazione, la retribuzione viene automaticamente adeguata su base triennale mediante un indice ISTAT che valuta la media degli aumenti stipendiali conseguiti, nel triennio precedente, dalle altre categorie del pubblico impiego, cfr.: tabelle stipendiali al 2007. Per i magistrati amministrativi il sistema di progressione in carriera, previsto dalla legge, si differenzia e si caratterizza non solo per la maggiore rapidità nella progressione ma anche in relazione alla possibilità di un ulteriore accorciamento attraverso il superamento di concorsi interni. Speciali incentivi economici e di carriera sono stati previsti dal decreto-legge 16 settembre 2008 n. 143 (convertito con modifiche nella legge 13 novembre 2008, n. 181) per i magistrati destinati alle cosiddette sedi disagiate. Con sedi disagiate si intendono quelle sedi giudiziarie rimaste vacanti all'esito delle ordinarie procedure di trasferimento e con percentuale di posti vacanti superiore alla media nazionale. Tali incentivi economici consistono in: * un'indennità mensile: pari allo stipendio tabellare del magistrato ordinario con tre anni di anzianità; * un'indennità di prima sistemazione (una tantum): pari a nove volte l'indennità integrativa speciale in godimento. In definitiva una valutazione sommaria delle retribuzioni mensili complessive al 2012 (somma delle tre voci base: stipendio, indennità speciale e indennità giudiziaria, al netto di tutte le ritenute, trattenute, etc.) è il seguente: * magistrato ordinario in tirocinio percepisce netti circa € 2.400,00; * magistrato ordinario con funzioni (appena finito il tirocinio) percepisce netti circa € 2.900,00; * magistrato ordinario dopo la prima valutazione di professionalità (dopo 4 anni dalla nomina) percepisce netti circa € 3.600,00; * magistrato ordinario dopo un anno dalla terza valutazione di professionalità (dopo 13 anni dalla nomina) percepisce netti circa € 4.500,00; * magistrato ordinario alla quinta valutazione di professionalità (dopo 20 anni dalla nomina) percepisce netti circa € 5.800,00; * magistrato ordinario alla settima valutazione di professionalità (dopo 28 anni dalla nomina) percepisce netti € 6.900,00. Con DPCM del 2009, per magistrati, avvocati e procuratori dello Stato, gli stipendi in vigore dal primo gennaio 2006, comprensivi dell'indennità integrativa speciale, vengono aumentati per il triennio del 10,13%, e, nel contempo, vengono riassorbiti gli aumenti già corrisposti per il 2007 e il 2009. A queste categorie si riconosce un ulteriore 3,04% di aumento per ciascuno degli anni 2010 e 2011 (Cfr. tabelle stipendiali al 2010). Il trattamento economico della magistratura per lungo tempo è stato collegato alle funzioni ricoperte. Ne deriva che il magistrato poteva acquisire un aumento retributivo solamente con l'avanzamento del grado gerarchico, con effettivo esercizio delle funzioni connesse al grado (r.d. 30 gennaio 1941, n. 12). L'ordinamento è stato progressivamente mutato attraverso l'abolizione della cosiddetta carriera in attuazione dell'art. 107, 3 comma della Costituzione che sancisce il principio secondo cui i magistrati si distinguono tra loro solo per la diversità delle funzioni. Attualmente gli avanzamenti di carriera in magistratura avvengono in base al positivo superamento di quadriennali valutazioni di professionalità, alcune delle quali (la I, la III dopo un anno, la V e la VII) determinano anche la progressione nelle classi retributive. I parametri utilizzati per verificare la professionalità del magistrato sono l'indipendenza, l'imparzialità e l'equilibrio - cosiddette precondizioni al corretto esercizio delle funzioni giurisdizionali - e i parametri di capacità, laboriosità, diligenza e impegno. Il procedimento prevede un parere redatto dal Consiglio giudiziario d'appartenenza e un giudizio definitivo ad opera del Consiglio Superiore della Magistratura. Il giudizio positivo determina il superamento della valutazione, il giudizio non positivo (che riscontri carenze in uno o più parametri) implica una nuova valutazione trascorso un anno, il giudizio negativo (per carenze gravi in uno o più parametri) determina un nuovo esame trascorsi due anni. In caso di nuovo giudizio negativo il magistrato è rimosso dall'ordine giudiziario. Tale meccanismo è stato elaborato accogliendo le critiche al precedente sistema di progressione in carriera, basato esclusivamente sull'anzianità professionale senza tener conto della produttività, del merito e del grado di aggiornamento professionale. Non concorrono a determinare la progressione nelle varie classi l'assegnazione da parte del Consiglio Superiore della Magistratura degli incarichi semidirettivi o direttivi, poiché si ritiene che un sistema di nomine slegato dagli automatismi retributivi concorra ad attuare i valori costituzionali di autonomia e di indipendenza del singolo magistrato. Un siffatto sistema viene di sovente criticato, poiché determina una parità retributiva fra persone che hanno le medesime valutazioni di professionalità, in disparte dalle funzioni effettivamente esercitate. A ciò si risponde che il sistema, adottato pressoché in tutti i paesi, in particolar modo quelli con una magistratura indipendente, permette a un magistrato di poter operare anche negli uffici giudiziari meno appetibili, evitando la fuga dei magistrati dagli uffici più disagiati. Esso, inoltre, garantisce una qualità del lavoro che la competitività tra operatori giudiziari comprometterebbe. ==Note== ==Bibliografia== * [[Piero Calamandrei]], ''Elogio dei giudici scritto da un avvocato'', [[Ponte alle Grazie (casa editrice)|Ponte alle Grazie]], Milano, IV ed., 1959 (ora in [[Piero Calamandrei]], ''Elogio dei giudici scritto da un avvocato'', con introduzione di [[Paolo Barile]], [[Ponte alle Grazie (casa editrice)|Ponte alle Grazie]], Milano, II ed., 1999 ISBN 88-7928-468-1) * [[Romano Canosa]] - [[Pietro Federico]], ''La magistratura in Italia dal 1945 ad oggi'', [[Il Mulino]], Bologna, 1972 * [[Paolo Caretti]] e [[Ugo De Siervo]], ''Istituzioni di diritto pubblico'', [[Giappichelli Editore|Giappichelli]], Torino, 1996. ISBN 88-348-6210-4. * [[Romano Canosa]], ''Storia della magistratura in Italia. Da Piazza Fontana a Mani Pulite'', [[Baldini Castoldi Dalai Editore|Baldini & Castoldi]], Milano, 1996, ISBN 88-808-9075-1 * [[Pietro Saraceno]], ''Alta magistratura e classe politica dalla integrazione alla separazione. Linee di una analisi socio-politica del personale dell'alta magistratura italiana dall'unità al fascismo'', Roma, Ed. dell'Ateneo e Bizzarri, 1979 * [[Alessandro Pizzorno]], ''Il potere dei giudici. Stato democratico e controllo della virtù'', [[Casa editrice Giuseppe Laterza & figli|Laterza]], Roma-Bari, 1998 * [[Edmondo Bruti Liberati]], [[Livio Pepino]], ''Autogoverno o controllo della magistratura? Il modello italiano di Consiglio superiore'', [[Giangiacomo Feltrinelli Editore|Feltrinelli]], Milano, 1998 * [[Elena Paciotti]], ''Sui magistrati. La questione della giustizia in Italia'', [[Casa editrice Giuseppe Laterza & figli|Laterza]], Roma-Bari, 1999 * [[Giovanni Palombarini]], ''Giudici a sinistra'', [[Edizioni Scientifiche Italiane|ESI]], Napoli, 2000 * [[Gerardo D'Ambrosio]], ''La giustizia ingiusta'', [[RCS MediaGroup|Rizzoli]], Milano, 2005, ISBN 9788817005609 * [[Gian Carlo Caselli]], ''Un magistrato fuori legge'', [[Melampo editore]], Milano, 2005 ISBN 88-89533-34-X * [[Aljs Vignudelli]], ''Diritto costituzionale'', [[Giappichelli Editore|Giappichelli]], Torino, 2008. ISBN 978-88-348-8713-4 * [[Stefano Livadiotti]], ''Magistrati. L'ultracasta'', [[Bompiani]], Milano, 2009. ISBN 978-88-452-6286-9 * [[Luciano Violante]], ''Magistrati'', [[Giulio Einaudi Editore|Einaudi]], Torino, 2009 * [[Livio Pepino]] (a cura di), ''Giustizia: la parola ai magistrati'', [[Casa editrice Giuseppe Laterza & figli|Laterza]], Roma-Bari, 2010 * [[Armando Spataro]], ''Ne valeva la pena'', [[Casa editrice Giuseppe Laterza & figli|Laterza]], Roma-Bari, 2010. ISBN 9788842093008 * [[Andrea Camilleri]], [[Giancarlo De Cataldo]], [[Carlo Lucarelli]], ''Giudici'', [[Giulio Einaudi Editore|Einaudi]], Torino, 2011 * [[Gian Carlo Caselli]], ''Assalto alla giustizia'', [[Melampo editore]], Milano, 2011 * [[Giovanni Palombarini]], ''La Costituzione e i diritti - Una storia italiana'', [[Edizioni Scientifiche Italiane|ESI]], Napoli, 2011 * [[Sergio Bartole]], ''Il potere giudiziario'', [[Il Mulino]], Bologna, 2012 * [[Giuseppe Di Federico]] (a cura di), ''Ordinamento giudiziario: uffici giudiziari, CSM e governo della magistratura'', [[Cedam]], Padova, 2012 * [[Livia Pomodoro]], ''Manuale di ordinamento giudiziario'', [[Giappichelli Editore|Giappichelli]], Torino, 2012 * [[Livio Pepino]], ''Forti con i deboli'', [[RCS MediaGroup|Rizzoli]], Milano, 2012. ISBN 978-88-17-06030-1 * [[Gaetano Silvestri]], ''Sovranità popolare e magistratura'', in Costituzionalismo.it, 2003 fasc. 3, pp. 13 ss.