politica
 *{{cita web|http://www.governo.it/Governo/Ministeri/ministri_gov.html|I ministri attualmente in carica in Italia}} [[Controfirma ministeriale]] La controfirma ministeriale è un istituto della repubblica italiana contenuto ad art. 89 Cost. che negli atti Presidenziali determina l'attribuzione della responsabilità giuridica al Ministro. ==Ratio della norma== Il Presidente della Repubblica non detiene nessuno dei poteri fondamentali dello Stato, ma, in qualità di garante della costituzione, esercita funzioni che lo mettono, di volta in volta, in relazione col potere legislativo, con l'esecutivo e con quello giudiziario. Per tutti gli atti firmati dal Presidente è necessaria la controfirma ministeriale. Infatti il Capo dello Stato non è responsabile politicamente (art. 90 Cost), cioè non può essere spinto a dimettersi a causa del suo operato politico. La responsabilità ricade sul Governo o sul ministro che ha controfirmato l'atto. ==Nozioni storiche== L'istituto della controfirma trova le sue origini nella monarchia, a tutela dell'inviolabilità del monarca, che in questo modo non poteva essere oggetto di eventuali ripercussioni per atti derivanti dall'attività politica del suo Gabinetto. Di tali ripercussioni si sarebbe quindi fatto carico il Ministro controfirmante, in base al principio che nessun esercizio di potere può essere sottratto da una corrispondente responsabilità. ==Peculiarità del modello italiano== L'esistenza (nella Costituzione italiana) di atti presidenziali non solo formalmente, ma anche sostanzialmente, ha fatto discutere circa il reale valore della controfirma ministeriale in tali casi. Nella nomina dei senatori a vita o dei giudici costituzionali, ad esempio, la controfirma non significa che il Governo possa inibire l'assoluta libertà della scelta del Capo dello Stato, come dimostrano i precedenti: Ciampi serbò fermezza "nella nomina dei Giudici costituzionali di sua spettanza, mentre il Premier era di diverso avviso; onde il Capo dello Stato lo avvertì che - nel caso di mancata controfirma delle designazioni da lui sottoscritte - avrebbe sollevato un conflitto di competenza innanzi alla Corte costituzionale". Anche nell'esercizio del potere di grazia, la controfirma del ministro della giustizia è stata oggetto di un'apposita sentenza della Corte costituzionale, che ha dimostrato che il membro dell'Esecutivo non può sottrarsi dall'inviare al Capo dello Stato la proposta da lui sollecitata, foss'anche corredata da un parere negativo. Tuttavia, per atti a contenuto più duumvirale vi sono precedenti di una negoziazione informale tra Governo e Quirinale in sede di controfirma: quando Francesco Cossiga il 26 giugno 1991 ottenne la controfirma del guardasigilli Claudio Martelli al suo messaggio alle Camere sulla revisione della Costituzione, su richiesta dell'Esecutivo dal testo sarebbero state previamente espunte undici righe recanti la proposta un governo di unità nazionale, inclusivo del PDS, per l’avvio delle riforme istituzionali. ==Note== ==Riferimenti normativi== * [[s:Italia, Repubblica - Costituzione|Costituzione della Repubblica Italiana]] * artt. 89; 90 Cost. ==Bibliografia== * Paolo Caretti e Ugo De Siervo, ''Istituzioni di diritto pubblico'', Torino, Giappichelli Editore, 1996. ISBN 88-348-6210-4. * {{cita libro|autore=Roberto Bin|autore2=[[Giovanni Pitruzzella]]|titolo=Diritto pubblico|editore=Giappichelli Editore|città=Torino|anno=2005|id=ISBN 88-348-5674-0}} ==Collegamenti esterni== * {{Thesaurus BNCF}} [[Organi costituzionali italiani]] Gli organi costituzionali italiani sono organi della Repubblica Italiana previsti dalla costituzione. ==Analisi e caratteristiche== Secondo parte della dottrina giuridica italiana, sono quegli organi necessari e indefettibili dello Stato, previsti dalla Costituzione della Repubblica Italiana, le cui funzioni fondamentali e organizzazione sono da essa direttamente disciplinate. Essi si trovano in posizione di reciproca parità ed essi prendono parte alla cosiddetta funzione politica, cioè partecipano direttamente alle finalità perseguite dallo Stato e indicate nella Costituzione. Poiché tali organi sono direttamente disciplinati dalla Costituzione, ogni loro modifica è una modifica costituzionale e quindi necessita della approvazione di una legge di revisione della Costituzione. La loro stessa esistenza costituisce però un limite alla revisione della Costituzione. Rispetto alla nozione di pubblica amministrazione - che declina in maniera compiuta i soggetti che fanno riferimento alla nozione di Stato-amministrazione e così identifica la totalità degli organi statali e locali che formano il potere esecutivo ed hanno il proprio vertice del governo - gli organi costituzionali fanno, invece, capo alla nozione di Stato-ordinamento, quale amministrazione di vertice di un settore costituzionalmente separato dall'attività di governo. Secondo quest'accezione, quelli costituzionali sono organi in posizione di sostanziale autonomia e quindi di separatezza rispetto alle amministrazioni dello Stato, anche con riguardo alla loro attività di gestione ed alla loro organizzazione interna. La ratio della loro esclusione della disciplina dettata dal testo unico sul pubblico impiego deriverebbe dall'esigenza di preservare l'autonomia di tali organi: pertanto, dalla loro mancata inclusione nel novero delle amministrazioni pubbliche discenderebbe la sottrazione degli organi costituzionali italiani alla disciplina e ai controlli tipici delle amministrazioni statali, quale la giurisdizione di conto. Con la sentenza della Corte costituzionale n. 129 del 1981, è stato infatti deciso che «deroghe alla giurisdizione» contabile operano naturalmente «nei confronti di organi immediatamente partecipi del potere sovrano dello Stato, e perciò situati al vertice dell'ordinamento, in posizione di assoluta indipendenza e di reciproca parità». In buona sostanza, la giurisdizione di conto deve essere bilanciata con l'autonomia degli organi costituzionali, in maniera da contemperare i controlli con i principi della divisione dei poteri. Tale «esenzione rappresenta un riflesso dell'autonomia di cui gli organi costituzionali considerati dispongono che non si esaurisce nella normazione, comprendendo anche il momento applicativo delle norme stesse, dato che altrimenti quell'autonomia verrebbe dimezzata dall'attivazione dei corrispondenti rimedi amministrativi, ed anche giurisdizionali». In tale deroga alla generale sottoposizione alla giurisdizione di conto della Corte dei conti, con un ricorso ha chiesto di rientrare anche il Consiglio superiore della magistratura in quanto organo «situato al vertice dell'ordinamento» giudiziario ed in «posizione di assoluta indipendenza» (art. 104 della Costituzione), rispetto ad ogni altro potere. ==Organi costituzionali== Sono organi costituzionali: * il [[Presidente della Repubblica Italiana|Presidente della Repubblica]] * il [[Parlamento della Repubblica Italiana|Parlamento]], composto da [[Camera dei deputati]] e [[Senato della Repubblica]] * la [[Corte costituzionale della Repubblica Italiana|Corte costituzionale]] * Il [[Governo della Repubblica Italiana]] * La [[Magistratura italiana|Magistratura]] Nella ripartizione delle unità revisionali di base relative al bilancio di previsione dello Stato - disposta dal Ministero dell'economia per ogni anno finanziario nell'apposita tabella 2 - la voce loro destinata (organi costituzionali e di rilevanza costituzionale) è comune agli organi di rilevanza costituzionale. In tale seconda accezione la giurisprudenza costituzionale fa rientrare, tra l'altro, il Consiglio superiore della magistratura. ==Il bilancio degli organi non dipendenti dal governo== Benché tutte le spese pubbliche rifluiscano nel bilancio dello Stato, redatto su iniziativa del Governo e sottoposto ad approvazione parlamentare, si ritiene che le spese degli organi costituzionali, che la Costituzione pone al di fuori dell'amministrazione subordinata all'Esecutivo, siano oggetto di autodeterminazione: pertanto Presidenza della Repubblica, Corte costituzionale, Camera dei deputati e Senato della Repubblica non potrebbero vedere compresse le loro esigenze di spesa senza il loro consenso. Facendosi forte del diverso trattamento subito dai consigli regionali, una dottrina minoritaria contesta questa conclusione sottolineando la natura eminentemente tautologica delle relative clausole di salvaguardia previste per legge ordinaria. Anche sotto il profilo della gestione delle risorse loro conferite, Presidenza della Repubblica, Corte costituzionale e Camere hanno una piena autonomia anche normativa, in nome del principio dell'autocrinia: i relativi uffici amministrativi sono però oramai stabilmente composti da dipendenti assunti per concorso pubblico, come prevede lo statuto costituzionale del pubblico impiego. Previsioni di legge rivolte direttamente a tali amministrazioni, in riferimento alla disciplina generale dei dipendenti pubblici, restano comunque assai rare; si riconduce alla dottrina dell'autodichia anche la loro sottrazione alla disciplina di contrattazione (giuridica ed economica) di qualsiasi comparto pubblico. Di conseguenza, va segnalata la compresenza, nel bilancio dei singoli organi costituzionali suddetti, di voci inesistenti negli omologhi organi costituzionali stranieri, che non prevedono a proprio carico spese sostenute da altri sistemi retributivi o previdenziali pubblici o privati: anche laddove le democrazie sono di più antica e consolidata tradizione, all'estero non si è mai sviluppata una dottrina tale da sostenere - come avviene in Italia - che l'indipendenza e la sovranità degli organi supremi passi attraverso l'autodichia, cioè la sottrazione dei dipendenti e degli appalti dalle regolamentazioni valide per la generalità delle altre pubbliche amministrazioni. Nessun seguito hanno avuto le proposte di superare questo sistema previdenziale 'in house', quanto meno mediante una gestione unitaria di tutti gli organi costituzionali e di rilevanza costituzionale. ==Note==