politica
 * {{Thesaurus BNCF}} [[Diritto di satira]] Il diritto di satira non è contemplato nell'ordinamento italiano che invece prevede e tutela il diritto di cronaca e di critica. La giurisprudenza italiana, invece, ha riconosciuto tale diritto, pur non garantito dalla Carta Costituzionale e da nessuna Legge, assimilandolo all'ilarità. Innumerevoli sono stati i sequestri di pubblicazioni o il divieto a trasmissioni radiotelevisive per presunto abuso del diritto di satira (i primi casi massmediatici più celebri sono quelli che colpirono in Rai i vari Dario Fo e Franca Rame, ma anche artisti come Raimondo Vianello e Ugo Tognazzi). In campo editoriale si ricordano i sequestri di numeri della rivista degli anni '70 e '80 Il Male o quelli più recenti (anni '90) alla Topolin Edizioni per gli albi di Miguel Angel Martin ''Brian The Brain". ==Normativa== Dietro il diritto di satira, possono nascondersi feroci diffamazioni al fine di colpire l'avversario. In relazione all'esercizio del diritto di satira si ritiene che questo non può, per sua stessa natura, essere soggetto ai medesimi limiti impiegati per valutare la liceità del diritto di cronaca e di critica e, in particolare, quelli inerenti alla verità e alla correttezza espressiva (Trib. Roma, 5.6.1991). In particolare, secondo i giudici italiani, la satira: non costituisce una risposta ad esigenze informative (Trib. Roma 13.2.1992); non ha alcun rapporto di necessità e coincidenza con la verità del fatto (Trib. Roma 13.2.1992), essendo, infatti, peculiarità della satira la deformazione del reale come espediente per provocare il divertimento del pubblico cui è destinata, è evidente l'incompatibilità logica tra satira e verità del fatto che ne forma oggetto. Sempre secondo la stessa sentenza:  "svolta in forme espressive umoristiche ed al manifesto scopo di suscitare ilarità, la satira svolge la non trascurabile funzione di moderare i potenti, smitizzare ed umanizzare i famosi, umiliare i protervi, vale a dire una funzione fondamentale di controllo sociale e di protezione contro gli eccessi del "potere", nonché di attenuazione delle tensioni sociali e di tutela ed attuazione del valore fondamentale della tolleranza". Ad essa sono comunque posti due limiti: * ''un limite interno'' in funzione alla notorietà del personaggio infatti "proprio per avere scelto la notorietà come dimensione esistenziale del proprio agire, si presume abbia rinunciato a quella parte del proprio diritto alla riservatezza direttamente correlata alla sua dimensione pubblica ". * ''un limite esterno ''legato al messaggio satirico in sé che deve necessariamente essere tale; la propagazione di notizie destinate per legge al segreto od alla riservatezza o comunque idonee a creare notevole imbarazzo o grave disagio nell'ambito familiare, professionale e sociale, e così via non sono proprie per la satira. Funzionale alla satira, dunque, può essere solo la grossolana alterazione del vero, perché strumentale al paradosso (M. Mantovani, Profili penalistici del diritto di satira); Anche se non va però dimenticato che secondo la Suprema Corte la satira, per essere accettata come libera manifestazione del pensiero, a norma dell'art. 21 Cost., deve essere innocente, innocua e sorridente; se, invece, eccede da tali limiti per trasmodare "in un comportamento chiaramente diffamatorio posto in essere attraverso una satira non accettabile, né innocua, né sorridente e tanto meno innocente" (Cass. 20.1.1992), si è in presenza di un comportamento denigratorio e lesivo dell'altrui reputazione e, come tale, stante la sua illiceità, censurabile sia penalmente che civilmente (Cass. 25.5.1996, n. 4943). Tale principio è stato recentemente riaffermato dalla Suprema Corte che ha statuito che la satira "non si deve risolvere in un insulto gratuito anche se espresso in una parafrasi o in una similitudine più o meno fantasiosa, né risolversi in un banale mendacio idoneo a ledere la reputazione del destinatario" (Cass. 7.7.1998, n. 7990). ===Satira religiosa=== Come per ogni argomento anche la satira religiosa deve essere esercitata entro certi limiti, bisogna accertarsi infatti che venga garantito sia il diritto alla libertà dell'arte (tutelato dall'art.33 della Costituzione Italiana) che il diritto alla libertà religiosa (tutelato dall'art.19). Esistono sostanzialmente due tipi di satira religiosa: * quella che prende di mira personaggi che all'interno di una confessione religiosa svolgono una funzione terrena; * quella che prende di mira simboli ed entità spirituali. Il primo tipo non pone particolari problemi dal punto di vista giuridico, infatti la posizione del soggetto preso di mira dalla satira non differisce da quella di qualsiasi altro individuo, per quanto riguarda il secondo tipo invece la questione diventa più complessa. Nel secondo caso infatti l'oggetto di satira non è più un personaggio pubblico che ha scelto di esporsi in prima persona, ma lo diventano invece delle entità e figure che non hanno alcun rapporto oggettivo con la realtà oppure un gruppo di persone indiscriminato. Nel primo caso in cui le entità dissacrate non hanno un rapporto oggettivo con la realtà (ad esempio figure come Maometto, Gesù Cristo, la Madonna, Dio) è impossibile concepire un messaggio satirico in coerenza causale con la qualità della dimensione pubblica del personaggio, proprio perché non vi è alcuna dimensione pubblica. La questione diventa ancora più complessa se l'oggetto di satira sono i credenti stessi, in quel caso infatti l'unica componente oggetto di satira diventa il pregiudizio razziale, a meno che l'oggetto di satira non sia collegata a vicende attuali e di sicuro interesse pubblico. ==Note== [[Presidenti della Repubblica Italiana]] Dalla sua nascita, l'Italia repubblicana ha visto l'avvicendarsi di dodici presidenti della Repubblica. A norma della Costituzione repubblicana, in Italia non è previsto, almeno in via formale, l'istituto della vicepresidenza. In caso di impedimento del presidente della Repubblica, è il presidente del Senato, seconda carica dello stato, a essere chiamato a esercitarne le funzioni in supplenza (art. 86 della Costituzione). In questo caso, egli assume il titolo non ufficiale di presidente supplente della Repubblica. ==Napoleone e la Repubblica Italiana (1802-1805)== Napoleone Bonaparte, ai tempi Primo Console di Francia, fu il presidente di uno stato fantoccio chiamato Repubblica Italiana, esistito tra il 1802 e il 1805. Di fatto fu la prima persona a ricevere tale titolo, ma non viene annoverato come presidente in questo elenco, giacché fu un presidente "solo di nomina", esercitando il potere in modo dittatoriale. Inoltre fu il presidente di un'Italia non unita, non presidente della attuale Repubblica Italiana. ==Elezioni== Il primo Presidente della Repubblica fu Enrico De Nicola, che fu nominato Capo provvisorio dello Stato nel 1946 dall'Assemblea Costituente e che con l'entrata in vigore della Costituzione assunse il titolo e le funzioni di presidente, mentre il primo presidente eletto secondo il dettato della Costituzione fu Luigi Einaudi. Il presidente eletto con il più ampio margine fu Sandro Pertini che, nel 1978, raggiunse l'82,3% dei consensi (832 voti su 1011). Giovanni Leone fu invece il presidente eletto, nel 1971, con il minor numero di consensi: il 51,4% (518 voti su 1008). La sua elezione fu anche la più difficile e lunga della storia repubblicana, in quanto richiese 23 scrutini, protraendo i lavori parlamentari per quasi 25 giorni. Antonio Segni fu il primo presidente a dimettersi anticipatamente, a causa di un ictus. Successivamente, Giovanni Leone (nel 1978) e Francesco Cossiga (nel 1992) si dimisero pochi mesi prima del termine del loro mandato a causa di contrasti con il Parlamento e i media. Giorgio Napolitano è stato il primo presidente a essere eletto per un secondo mandato consecutivo, diventando quindi il presidente più a lungo in carica (9 anni). ==Elenco dei presidenti della Repubblica Italiana== (Nota: tradizionalmente, i presidenti non hanno mai fatto parte di alcun partito politico nel corso del loro mandato, in modo da essere considerati al di sopra delle parti. I partiti indicati sono quelli a cui il presidente apparteneva al momento del suo insediamento.) ===Linea temporale=== ImageSize = width:800 height:auto barincrement:12 PlotArea = top:10 bottom:50 right:130 left:20 AlignBars = late DateFormat = dd/mm/yyyy Period = from:01/01/1948 till:01/01/2023 TimeAxis = orientation:horizontal ScaleMajor = unit:year increment:10 start:1948 Colors = BarData = PlotData= ==Cariche precedenti== ===Casi unici=== Enrico De Nicola è l'unico ad aver ricoperto l'incarico di presidente sia del Senato sia della Camera (quest'ultimo ruolo durante il Regno d'Italia). Ricoprì, successivamente, anche il ruolo di presidente della Corte costituzionale. Nella sua vita si ritrovò a essere quindi la prima, la seconda, la terza e la quinta carica dello stato. Quanto alle cariche politiche: Cossiga fu il primo a non aver fatto parte della Costituente; Saragat l'unico (durevole) segretario di partito e l'unicoverificare presidente di una commissione permanente o organo parlamentare; Pertini l'unico capogruppo; Napolitano l'unico parlamentare europeo. ===Provenienza=== La provenienza regionale dei presidenti è articolata come segue: dalla Campania De Nicola, Leone e Napolitano; dal Piemonte Einaudi, Saragat e Scalfaro; dalla Toscana Gronchi e Ciampi; dalla Sardegna Segni e Cossiga; dalla Liguria Pertini e dalla Sicilia Mattarella. In totale, su dodici presidenti, cinque sono stati democristiani (Gronchi, Segni, Leone, Cossiga e Scalfaro), due liberali (De Nicola e Einaudi), due indipendenti (Ciampi, che ha però avuto trascorsi nel Partito d'Azione, e Mattarella, che ha precedentemente militato tra le file della DC, del PPI, della Margherita e del PD), uno socialdemocratico (Saragat), uno socialista (Pertini) e uno comunista, poi militante del PDS e dei DS (Napolitano). Il presidente più giovane al momento dell'elezione è stato Cossiga, eletto a 57 anni; il più anziano è stato invece Napolitano, eletto per il suo secondo mandato a 88 anni. ==Durata del mandato== Il presidente che ha servito come presidente della Repubblica più a lungo è stato Napolitano, quello di meno il primo, De Nicola. La fine del mandato è stata determinata per alcuni dal termine naturale della carica pubblica, per altri da dimissioni di cortesia, ovvero dimissioni anticipate solo di qualche giorno rispetto alla conclusione regolare del mandato per agevolare la salita in carica del successore già eletto. Altri casi sono stati più traumatici, come le dimissioni per malattia di Segni, o per dinamiche politiche come nei casi di Leone e Cossiga. ==Note==