politica
 * {{cita web|http://elezioni.interno.it/pubblicazioni.html|Raccolta di leggi e istruzioni in materia elettorale, a cura della Direzione centrale dei servizi elettorali}} [[Legge di iniziativa popolare nella Repubblica Italiana]] La legge di iniziativa popolare è un istituto legislativo relativo all'iniziativa legislativa, previsto dalla Costituzione italiana all'art. 71 , secondo comma, mediante il quale i cittadini facenti parte del corpo elettorale possono, attraverso una raccolta di firme, presentare al Presidente della Camera dei deputati o Senato un progetto di legge redatto in articoli, affinché questo sia poi discusso e votato. ==Disciplina normativa== La legge 25 maggio 1970, n. 352 e successive modificazioni, disciplina l'istituto agli articoli 48 e 49. In dettaglio è necessaria la firma di almeno 50.000 elettori su una proposta di progetto di legge. Per la disciplina più analitica sull'utilizzo si seguono gli articoli previsti per il referendum abrogativo. I moduli per la raccolta firme sono dei fogli prestampati su quattro facciate in formato uso bollo, che devono però essere espressamente vidimati; tale vidimazione dei moduli, cioè l'apposizione di un timbro autentico e sottoscritto dal pubblico ufficiale, è operata prima che questi vengano utilizzati e può essere effettuata presso: * la Corte d'Appello * il Tribunale, sia dal cancelliere che da un dirigente delegato, * il Segretario Comunale o un impiegato da lui delegato. Gli uffici in seguito riconsegneranno i moduli entro 48 ore dalla presentazione. La raccolta delle firme deve avvenire in presenza di un autenticatore e la proposta, una volta raggiunto il numero di firme necessario, viene consegnata al Presidente della Camera dei Deputati o del Senato della Repubblica. Spetta poi alla stessa Camera presso cui è presentato il progetto di legge provvedere alla verifica ed al computo delle firme dei richiedenti, al fine di accertare la regolarità della richiesta. Tutti i progetti di legge sono accompagnati da una relazione scritta, che ne illustra l'oggetto e la finalità. ==Leggi di iniziativa popolare finora approvate== Nella legge nazionale che disciplina la materia non è mai stato inserito un termine massimo entro cui portare in discussione una proposta di iniziativa popolare; tra il 1979 ed il 2014 sono state presentate 260 proposte alla Camere, ma solo il 43% di queste è arrivato ad essere discusso in commissione parlamentare, mentre sono poche le iniziative popolari approvate e diventate in seguito legge dello Stato, come ad esempio: *{{cita legge italiana|tipo=Legge|giorno=04|mese=05|anno=1983|numero=184|titolo=Disciplina dell'adozione e dell'affidamento dei minori}} *{{cita legge italiana|tipo=LC|giorno=03|mese=04|anno=1989|numero=2|titolo=Indizione di un referendum di indirizzo sul conferimento di un mandato costituente al Parlamento europeo che sara' eletto nel 1989}} *{{cita legge italiana|tipo=Legge|giorno=11|mese=02|anno=1992|numero=157|titolo=Norme per la protezione della fauna selvatica omeoterma e per il prelievo venatorio}} *{{cita legge italiana|tipo=Legge|giorno=10|mese=02|anno=2000|numero=30|titolo=Legge-quadro in materia di riordino dei cicli dell'istruzione}} Seppure possa sembrare molto bassa (1,15%) la percentuale di leggi di iniziativa popolare approvate in via definitiva, la stessa è comunque molto più alta della percentuale delle proposte di legge presentate dai parlamentari (0,66%): nel 2014 su oltre 4.000 proposte di legge presentate da membri del Parlamento Italiano, solo 26 leggi furono approvate. ==Note==