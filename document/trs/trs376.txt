politica
 * {{Thesaurus BNCF}} [[Leggi costituzionali italiane]] Le leggi costituzionali approvate in Italia dal 1948 al 2016 sono trentanove. A queste si aggiungono tre atti dell'Assemblea costituente che hanno a loro volta rango di legge costituzionale, poiché il decreto legislativo luogotenenziale n. 98 del 16 marzo 1946, da intendere come una «costituzione provvisoria», attribuiva e riservava all'Assemblea la materia costituzionale, oltreché elettorale e di approvazione dei trattati internazionali. Queste tre leggi costituzionali, insieme alle altre cinque approvate nel 1948 dalla stessa Assemblea (prorogata nei suoi poteri in forza della XVII disposizione transitoria pur dopo l'entrata in vigore della Costituzione), sono le uniche mai rimaste sottratte al procedimento aggravato previsto dall'art. 138 della Carta (costituzione rigida). Tutte le altre sono state approvate secondo il suddetto procedimento dal Parlamento italiano; esso impone a entrambe le Camere due approvazioni distanziate tra loro di almeno tre mesi e il raggiungimento, nella seconda di esse, della maggioranza qualificata dei due terzi dell'assemblea; ovvero della maggioranza assoluta ma con la necessità di sottoporre il progetto di legge all'approvazione del corpo elettorale nel referendum eventualmente richiesto. Due progetti di legge costituzionale sono stati approvati dal Parlamento a maggioranza assoluta, ma non dal popolo, che li ha respinti nei referendum costituzionali del 2006 (G.U. serie generale n. 269 del 18 novembre 2005) e del 2016 (G.U. serie generale n. 88 del 15 aprile 2016). Una sola legge costituzionale è stata approvata dal corpo elettorale con referendum nel 2001 (G.U. serie generale n. 59 del 12 marzo 2001). Fino al 1970, in mancanza di una legge sul referendum, fu solo possibile l'approvazione a maggioranza qualificata; in seguito, alcune leggi costituzionali furono approvate a maggioranza assoluta ma furono promulgate ed entrarono in vigore alla semplice scadenza del termine per la proposizione del referendum, che non fu richiesto. Alla presente panoramica si deve aggiungere che il testo dello Statuto speciale del Trentino-Alto Adige fu compilato con decreto del Governo, a ciò autorizzato (senza facoltà di modifica o variazione) dalla legge costituzionale n. 1 del 10 novembre 1971. ==Cronologia delle leggi costituzionali italiane== ==Note== [[Sezione elettorale]] La sezione elettorale è ciascuna delle circoscrizioni in cui è suddiviso il territorio di ogni comune italiano ai fini dell'organizzazione delle operazioni elettorali. Le sezioni elettorali di ciascun comune sono identificate da un numero progressivo. ==Definizione delle sezioni elettorali== Ogni cittadino italiano maggiorenne viene iscritto di regola nelle liste degli elettori della sezione nel cui ambito territoriale è compreso il suo luogo di residenza. Gli elettori residenti all'estero sono assegnati alla sezione in cui hanno avuto l'ultima residenza oppure alla sezione in cui hanno fissato il proprio domicilio. Il numero di iscritti in ogni sezione dev'essere compreso tra 500 e formatnum:1200; in caso di particolari condizioni di distanza, viabilità o altre difficoltà di natura logistica, è possibile derogare a questa disposizione costituendo una o più sezioni ulteriori con un numero di elettori iscritti non inferiore a 50. Sulla tessera elettorale personale è riportato il numero della sezione in cui l'elettore è iscritto. La definizione delle sezioni elettorali compete ai singoli comuni nei limiti dei vincoli fissati dalla legge e dalle prescrizioni del Ministero dell'Interno. ==L'ufficio elettorale di sezione== In occasione delle consultazioni elettorali o referendarie pubbliche, per ogni sezione elettorale viene appositamente istituito un seggio elettorale denominato «ufficio elettorale di sezione», a cui compete direttamente la gestione delle operazioni di voto e di scrutinio; generalmente i seggi vengono allestiti all'interno degli edifici scolastici. In ogni ufficio elettorale di sezione prestano servizio un presidente (nominato dal presidente della corte d'appello), un numero variabile di scrutatori (designati da un'apposita commissione comunale) e un segretario (scelto dal medesimo presidente di seggio fra gli elettori del comune): i loro compiti consistono nel sovrintendere allo svolgimento di tutte le procedure che hanno luogo nella sala della votazione, salvaguardando in particolar modo la libera espressione del voto da parte dei cittadini. Al seggio possono avere accesso, se regolarmente accreditati secondo le modalità previste dalla legge, i rappresentanti dei candidati (o dei gruppi parlamentari e dei comitati promotori in caso di referendum). Per poter votare, l'elettore deve presentarsi di persona al seggio elettorale corrispondente alla sezione in cui è iscritto. Egli deve inoltre esibire la tessera elettorale e un documento di riconoscimento in corso di validità o scaduto da non più di tre anni. ==Note==