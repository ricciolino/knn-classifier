politica
 * {{Thesaurus BNCF}} [[Commissione parlamentare d'inchiesta]] Le commissioni parlamentari d'inchiesta sono degli organi parlamentari della Repubblica Italiana. ==Fondamento normativo== Già operative in epoca statutaria, sono ora previste dall'art. 82 della Costituzione della Repubblica Italiana: ==Caratteristiche== Prendono il nome di Commissioni bicamerali quando sono disposte congiuntamente dai due rami del parlamento, ma possono essere anche costituite dalla sola Camera dei deputati o dal solo Senato della Repubblica. Una commissione d'inchiesta viene istituita per mezzo di una legge dedicata (se bicamerale) o da semplice risoluzione della camera interessata (se monocamerale), solitamente in casi gravi per effettuare indagini da affiancare (e non sostituire) a quelle della magistratura. La Corte costituzionale ha definito i limiti di utilizzo dei poteri propri dell'autorità giudiziaria, intervenendo su una questione assai dibattuta. Uno dei vantaggi della costituzione di un'inchiesta parlamentare, rispetto a quelle amministrative condotte da organi del governo, è la pubblicità - pressoché assoluta - dei suoi lavori e delle sue risultanze conclusive. ==Regolamenti concernenti le Commissioni d'inchiesta== Il Regolamento della Camera dei deputati prevede quanto segue: Capo XXXII - Delle Inchieste Parlamentari Articolo 140 1. Le proposte di inchiesta parlamentare seguono la procedura prevista per i progetti di legge. Articolo 141 1. Quando la Camera decide di procedere ad una inchiesta, la Commissione è nominata in modo che la sua composizione rispecchi la proporzione dei Gruppi parlamentari. La Camera può delegarne la nomina al Presidente. 2. La Commissione d'inchiesta procede alle indagini e agli esami con gli stessi poteri e le stesse limitazioni dell'autorità giudiziaria. 3. Se anche il Senato delibera un'inchiesta sull'identica materia, le Commissioni delle due Camere possono deliberare di procedere congiuntamente. Articolo 142 Quando una Commissione d'inchiesta ritenga opportuno di trasferirsi o di inviare alcuno dei suoi componenti fuori della sede del Parlamento, ne informa, prima di deliberare al riguardo, il Presidente della Camera. Dal Regolamento del Senato della Repubblica: Capo XX - Delle inchieste parlamentari '''Articolo 162''' Inchieste parlamentari. 1. Per le proposte di inchiesta parlamentare si osservano, in quanto applicabili, le disposizioni relative ai disegni di legge. 2. Quando una proposta di inchiesta parlamentare è sottoscritta da almeno un decimo dei componenti del Senato, è posta all'ordine del giorno della competente Commissione, che deve riunirsi entro i cinque giorni successivi al deferimento. Il Presidente del Senato assegna alla Commissione un termine inderogabile per riferire all'Assemblea. Decorso tale termine, la proposta è comunque iscritta all'ordine del giorno dell'Assemblea nella prima seduta successiva alla scadenza del termine medesimo, ovvero in una seduta supplementare da tenersi nello stesso giorno di questa o in quello successivo, per essere discussa nel testo dei proponenti. La discussione in Assemblea si svolge a norma dell'articolo 55, comma 5. 3. Allorché il Senato delibera un'inchiesta su materie di pubblico interesse, la Commissione è nominata in modo che la sua composizione rispecchi la proporzione dei Gruppi parlamentari. 4. Se anche la Camera dei deputati delibera una inchiesta sulla identica materia, le Commissioni designate dalle due Camere possono, d'accordo, deliberare di procedere in comune. 5. I poteri della Commissione sono, a norma della Costituzione, gli stessi dell'autorità giudiziaria. 6. La deliberazione dell'inchiesta è pubblicata nella Gazzetta Ufficiale della Repubblica italiana. Articolo 163 Trasferimento o invio fuori sede di componenti della Commissione. Quando una Commissione d'inchiesta stimi opportuno trasferirsi od inviare alcuno dei suoi componenti fuori della sede, deve informarne la Presidenza del Senato. ==Commissioni parlamentari d'inchiesta nella storia della Repubblica== ==Note==