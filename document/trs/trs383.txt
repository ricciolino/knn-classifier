politica
 * [http://www.agi.it/politica/2016/12/07/news/crisi_di_governo_manuale_per_seguirla-1299204/ Barbara Tedaldi, ''La crisi di governo spiegata in 21 punti'', Agi.it, 11 dicembre 2016] * {{cita web|http://www.governo.it/il-governo-funzioni-struttura-e-storia/la-formazione-del-governo/186|Sito del Governo Italiano}} [[Cerimonia della campanella]] La cerimonia della campanella (ufficialmente: cerimonia di insediamento del nuovo Governo) è un tradizionale rito simbolico che si svolge a Palazzo Chigi nel quale avviene la consegna dello strumento con cui si dà inizio alle riunioni del Consiglio dei ministri e che segna formalmente il passaggio di potere tra il presidente del Consiglio uscente e quello entrante. ==Svolgimento== Dopo il giuramento del nuovo governo nelle mani del capo dello Stato a Palazzo del Quirinale, una volta giunto a Palazzo Chigi (residenza del capo del governo), il presidente del Consiglio dei ministri entrante viene accompagnato dal consigliere militare con cui passa in rassegna la guardia d'onore schierata nel cortile interno. Salutato il segretario generale alla Presidenza del Consiglio, il neo primo ministro, venendo ancora accompagnato, sale attraverso lo Scalone d'Onore, giungendo dunque nella Sala delle Galere dove viene accolto dal premier uscente. Assieme entrano nello Studio Presidenziale per un incontro riservato, al termine del quale, vengono raggiunti sia dal sottosegretario di Stato alla Presidenza del Consiglio entrante, sia da quello uscente, coi quali fanno rientro nel Salone delle Galere dove ha luogo la simbolica cerimonia di consegna della campanella. Il neopresidente del Consiglio rientra quindi nel proprio studio, mentre il premier uscente, accompagnato dal capo dell'Ufficio del cerimoniale di Stato e per le onorificenze attraverso lo Scalone d'Onore, giunge nel cortile interno e, dopo aver ricevuto gli onori militari da parte della guardia d'onore schierata, lascia a piedi Palazzo Chigi. ==Primo Consiglio dei ministri== Dopo che il Presidente del Consiglio uscente ha lasciato Palazzo Chigi, nella Sala del Consiglio, l'Esecutivo, riunitosi, tiene il primo Consiglio dei ministri. In questa seduta viene nominato il Sottosegretario di Stato alla Presidenza del Consiglio dei ministri Segretario del Consiglio dei ministri, nella persona già annunciata dal Presidente al Quirinale insieme alla lista dei ministri. Il Segretario non deve prestare giuramento pubblicamente, bensì appunto durante il primo Consiglio dei ministri, dopo la sua nomina prima di assumere le sue funzioni. ==Note== ==Bibliografia== *[http://www.ansa.it/sito/notizie/speciali/referendum/2016/12/09/dal-governo-tecnico-al-governo-del-presidente-ecco-il-glossario-della-crisi_23981181-f160-4585-bea3-277ec47fa8c7.html AA. VV. ''Dal governo tecnico al governo del presidente, ecco il glossario della crisi. Un aiuto per orientarsi tra termini ostici quali "riserva", "reincarico", "mandato esplorativo" o "preincarico"''. Ansa.it, 10 dicembre 2016] * [http://archivio.internazionale.it/news/da-sapere/2013/03/19/come-funzionano-le-consultazioni-2 Anna Franchin, ''Come funzionano le consultazioni'', Internazionale, 19 marzo 2013] * [http://www.agi.it/politica/2016/12/07/news/crisi_di_governo_manuale_per_seguirla-1299204/ Barbara Tedaldi, ''La crisi di governo spiegata in 21 punti'', Agi.it, 11 dicembre 2016]