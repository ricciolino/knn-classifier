politica
 * [http://www.treccani.it/magazine/strumenti/parola_del_giorno/archivio/parola_11_novembre_2011 Definizione di "governo ponte"] su treccani.it [[Governo di unità nazionale]] Un governo di unità nazionale è un esecutivo, caratterizzato dal temporaneo abbandono delle categorie di maggioranza e opposizione, per fini e/o scopi comuni agli schieramenti contrapposti. ==Caratteristiche== Generalmente vengono formati in passaggi transitori caratterizzati da transizioni e da importanti mutamenti politici. Alla base della formazione del governo di unità nazionale c'è, dunque, la necessità di superare uno stato di negazione o di pericolo per le libertà democratiche nonché per l'indipendenza e l'unità della nazione, rimandando la normale gara fra idee ed interessi contrapposti a quando la democrazia e la pace saranno ristabilite. Analogamente, un governo di unità nazionale può essere giudicato necessario in momenti relativamente meno tragici della storia di uno Stato, come di fronte ad un'importante crisi economica o ad una grave minaccia terroristica. ==Esempi famosi== * Governi [[Governo Badoglio II|Badoglio II]], [[Governo Bonomi II|Bonomi II]], [[Governo Bonomi III|Bonomi III]], [[Governo Parri|Parri]], [[Governo De Gasperi I|De Gasperi I]], [[Governo De Gasperi II|De Gasperi II]] e [[Governo De Gasperi III|De Gasperi III]] (governi del [[Comitato di Liberazione Nazionale]]) * [[Governo Andreotti III]] (il cosiddetto ''governo di solidarietà nazionale'', vedi anche ''[[compromesso storico]]''). ==Distinzioni== Va distinto da quello di governo di unità nazionale il concetto di governo di larghe intese o di grande coalizione che, come la Germania del primo governo di Angela Merkel, nasce dalla mera constatazione dell'impossibilità di formare una maggioranza parlamentare con le sole forze politiche presentatesi come affini in campagna elettorale ovvero, come nel caso italiano del fallito tentativo di formare un governo da parte di Antonio Maccanico nel 1996, dalla necessità di provvedere in tempi relativamente rapidi alla modifica delle norme organizzative della Costituzione e della legislazione elettorale.