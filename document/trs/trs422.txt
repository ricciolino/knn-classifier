geologia
 [[Comune mercato]] Comune di mercato (in tedesco Marktgemeinde, in ceco městys) indica quei comuni che, in Europa. secondo il diritto medievale, avevano ottenuto il diritto a tenere un mercato. Si distinguevano dalle città di mercato, perché queste erano cinte da mura, mentre i comuni-mercato avevano semplici palizzate. Nel XXI secolo lo status di Marktgemeinde è esistente in Germania (limitatamente alla Baviera), Austria, Repubblica Ceca e Italia (limitatamente alla provincia autonoma di Bolzano), dove possono anche essere chiamati borgate quei centri abitati che hanno una posizione di preminenza sovracomunale. Lo status di comune di mercato ha mantenuto un valore essenzialmente "onorifico". Ad esempio in provincia di Bolzano lo è San Candido dove il mercato si tiene ormai solo in rare occasioni, mentre non lo è Dobbiaco dove la cadenza è periodica. Glorenza, che ora non ha nemmeno 900 abitanti, ha il titolo di città (Stadtgemeinde) in tedesco, perché storicamente cinta da mura. Anche per la legge austriaca la presenza del mercato deve essere "ab immemorabili".