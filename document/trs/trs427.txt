geologia
 [[Insediamento (Croazia)]] Un insediamento (naselje; pl. naselja) nella geografia amministrativa croata è una entità comparabile alla frazione comunale italiana nei quali è suddiviso il territorio della Croazia conformemente all'Istituto Croato di Statistica (Državni zavod za statistiku); questi formano le unità demografiche simili alle località abitate italiane. ==Caratteristiche== Nel 2008 si contavano 6.749 insediamenti in Croazia. La Costituzione della Croazia permette all'insediamento o a una parte di esso la formazione di un governo locale. Questa forma di governo locale è in genere utilizzata per suddividere gli insediamenti all'interno delle città; una città di solito comprende un grande insediamento omonimo che a sua volta si compone di più unità di decentramento cittadino/comunale (simili alle circoscrizioni comunali italiane, ma avendo personalità giuridica) denominate gradski kotar ("quartiere"/"circoscrizione cittadina"), nella città di Zagabria gradska četvrt ("quartiere"/"distretto cittadino"), oppure mjesni odbor ("comitato locale"). Più insediamenti uniti formano un comune o una città, che a sua volta fa parte di una regione. In occasione di ogni censimento, di norma con cadenza decennale, l'Istituto Croato di Statistica (DSZ) pubblica i dati relativi alla popolazione residente per ciascun naselje (insediamento) di Croazia.