geologia
 [[Villaggio strada]] Il villaggio strada (in inglese: Linear settlement; in tedesco: Straßendorf; in francese: village-rue) è una tipica struttura urbanistica di villaggio rurale del centro Europa. Consiste in un villaggio la cui distribuzione di edifici è ai due lati di una strada intercomunale con una serie, eventuale, di strade perpendicolari alla stessa strada principale. Talvolta il villaggio si sviluppa alla confluenza di incroci stradali o insediamenti ferroviari. Non ha tipicamente, nella sua fase iniziale dello sviluppo urbanistico, un centro ed una piazza. L'organizzazione del villaggio di strada è il risultato di una raccolta progressiva di case o fattorie i cui proprietari cercavano di beneficiare di un'apertura sulla strada principale e con un accesso diretto alla loro proprietà agricola. Successivamente l'ampliamento dell'abito avveniva all'inizio e/o alla fine del villaggio. ==Storia== Questa è una delle forme tipiche degli insediamenti agricoli che caratterizzarono le campagne dell'Europa medievale, assieme al villaggio circolare (rundling). Questo tipo di paese è molto comune in alcune parti del Canada (Québec e Nuovo Brunswick) e in Francia (Champagne-Ardenne, Lorena) in Sundgau Alsazia), oltre che in tutta l'Austria. In Germania questa tipologia urbanistica rurale tende a scomparire dopo la fine della seconda guerra mondiale. ==Tipologie urbanistiche== Tipicamente in Germania in Austria ed in Europa centrale in generale questa tipologia di villaggio rurale si struttura in 4 ulteriori forme di aggregazione urbanistica: * Haufendorf (villaggio strada a pianta irregolare) * Reihendorf (villaggio posto ai bordi di un fiume/torrente o valle) * Rundling (villaggio strada a pianta circolare) * Waldhufendorf (villaggio strada ai bordi di una foresta) Wie%C5%9B_widlica.svg|Pianta tipo di un Waldhufendorf Hagenhufendorf.jpg|Pianta tipo di un Reihendorf Rundplatzdorf.svg|Pianta tipo di un Rundplatzdorf