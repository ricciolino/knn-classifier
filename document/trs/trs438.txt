sport
 ==Collegamenti esterni== * {{cita web|http://www.beachgolf.net/|B.G.S.A.(Beach Golf Sport Association)}} * {{cita web|http://www.wegolf.it/|WEGOLF}} [[Official World Golf Rankings]] L'Official World Golf Rankings è un sistema per valutare il livello delle prestazioni dei golfisti professionisti. È stato introdotto nel 1986, sostenuto dai quattro tornei major e dai sei tour professionistici che costituiscono la Federazione internazionale dei PGA Tour, ovvero PGA Tour, European Tour, Asian Tour, PGA Tour of Australasia, Japan Golf Tour e Sunshine Tour. Sono assegnati dei punti anche per buoni piazzamenti finali nei seguenti tour: Web.com Tour, Challenge Tour, PGA Tour Canada, OneAsia Tour, Korean Tour, PGA Tour Latinoamérica, Asian Development Tour, PGA Tour China, Alps Tour, Nordic Golf League, PGA EuroPro Tour, ProGolf Tour, MENA Golf Tour. ==Storia== La spinta per la creazione dell'Official World Golf Rankings venne dal comitato di torneo del Royal and Ancient Golf Club of St Andrews, che negli anni ottanta si accorse che il sistema che adottava, ovvero di inviare gli inviti per la partecipazione al British Open analizzando ogni tour singolarmente, stava portando all'esclusione di sempre più giocatori di alto livello perché dividevano i loro impegni su più tour diversi, e dall'autorevole manager sportivo Mark McCormack, che diventò il primo presidente del comitato internazionale che sovrintende la creazione della classifica. Il sistema usato per sviluppare la classifica venne sviluppato sulla base di quello del McCormack's World Golf Rankings, che era stato in precedenza pubblicato sul suo annuario World of Professional Golf Annual dal 1968 al 1985, che era una classifica non ufficiale e non veniva usata per altri scopi come selezionare i giocatori da invitare ai tornei. La prima classifica fu pubblicata prima dell'edizione 1986 del Masters. I primi sei giocatori erano: Bernhard Langer, Severiano Ballesteros, Sandy Lyle, Tom Watson, Mark O'Meara e Greg Norman. I primi tre erano quindi giocatori europei, ma tra i primi cinquanta trentuno erano invece statunitensi. Nel corso degli anni il metodo di calcolo della classifica è molto mutato. Inizialmente la classifica veniva calcolata su un periodo di tre anni, con il punteggio dell'anno in corso moltiplicati per quattro, quello dell'anno precedente per due e quello di due anni prima lasciato inalterato. La classifica veniva stilata con il punteggio totale e i punti complessivi arrotondati al valore intero più prossimo. Tutti i tornei riconosciuti dai tour professionistici ed alcuni dei tornei ad inviti erano classificati in categorie, che andavano da "tornei major" (il cui il vincitore riceveva 50 punti) ad "altri tornei" (il cui il vincitore riceveva un minimo di 8 punti). In ogni torneo anche gli altri classificati ricevevano punti proporzionalmente al piazzamento a partire dal secondo che riceveva il 60% dei punti spettanti al vincitore. All'inizio dell'aprile 1989 la classifica venne cambiata e basata sulla media punti per torneo giocato invece che sulla somma complessiva. Questo per riflettere meglio il valore di alcuni giocatori (specialmente quelli di età più avanzata) che giocavano meno tornei di altri, ma dimostravano nei tornei major che la loro classifica era sottostimata. Ad esempio Tom Watson tra il 1987 e il 1989 si era piazzato tra i primi 15 in otto tornei major, ma con il sistema dei punti complessivi figurava solo in quarantesima posizione: con il sistema della media punti risalì alla ventesima. Fu escogitato anche un nuovo sistema per determinare il "peso" di ogni torneo, basato sul valore complessivo dei partecipanti valutato con la classifica precedente all'avvio del torneo. Ai tornei major fu comunque garantito il massimo di 50 punti per il vincitore, mentre tutti gli altri potevano arrivare ad un massimo di 40 se tutti i migliori 100 del mondo fossero stati al via. In pratica il risultato è che la maggior parte dei tornei del PGA Tour si assesta attorno ai 25 punti per il vincitore, quelli dell'European Tour attorno ai 18 e quelli del japan PGA Tour attorno ai 12. Nel 2007 il sistema è stato nuovamente cambiato. Nel 1996 i tre anni di cui si teneva conto furono ridotti a due e l'anno in corso passò a valere doppio. Dal 2000 si iniziò ad assegnare punti a un maggior numero di giocatori classificati in ogni torneo e la media non fu più arrotondata all'intero. Inizialmente solo il comitato di torneo del Royal and Ancient Golf Club usò la classifica per scopi ufficiali; il PGA Tour la riconobbe nel 1990 e nel 1997 lo fecero anche tutti i principali tour. La classifica, che in precedenza era chiamata Classifica Sony, in quell'anno prese il nome di Official World Golf Rankings. La sede in cui viene curata e gestita si trova a Virginia Water nel Surrey, in Inghilterra. Finora diciannove giocatori sono stati riconosciuti ufficialmente n.1 del mondo. Severiano Ballesteros sostituì Bernhard Langer dopo poco l'introduzione della classifica e quindi duellò per la posizione con Greg Norman per tre anni, fino a quando Nick Faldo prese il suo posto come principale rivale di Norman. Ian Woosnam e Fred Couples si alternarono al primo posto varie volte tra il 1991 e il 1992, prima del ritorno al comando di Faldo durato fino al 1994, quando il leader divenne Nick Price. Greg Norman tornò al comando nel 1995 e 1996, quindi, dopo una sola settimana in cui il primato andò a Tom Lehman, Tiger Woods ha dominato dal 1997 al 2005, con brevi interruzioni a vantaggio di Ernie Els e David Duval, Nel settembre 2004 Vijay Singh diventò il dodicesimo n.1 e lui e Woods si alternarono al comando diverse volte nel corso del 2005, ma Woods alla fine ha ripreso il largo. ==Il calcolo della classifica== I punti sono assegnati sulla base della posizione finale raggiunta nei tornei ufficiali dei tour. In ogni torneo dei tour è disponibile un numero minimo di punti. Nella maggior parte dei tornei tale numero dipende dalla classifica dei giocatori che partecipano (considerando i primi 200) e da quella dei migliori 30 tra quelli che partecipano stabilmente al tour. I tornei Major assegnano un valore prefissato di 100 punti al vincitore. Inoltre la maggior parte dei tour ha un "torneo principale" che assegna un numero minimo di punti garantito più elevato rispetto agli altri. I vincitori dei tre singoli tornei della serie del World Golf Championships generalmente ricevono tra i 70 e i 78 punti. Il vincitore della maggior parte dei tornei dei PGA Tour si aggiudica un numero di punti variabile da 24 a una settantina, mentre i tornei del PGA European Tour assegnano al vincitore tra i 24 e i circa 50 punti. Prima del 2007 ufficialmente venivano assegnati metà di questi punti, che inizialmente venivano raddoppiati per fare una statistica ponderata. Ad esempio la vittoria in un torneo major dava 50 punti al giocatore, ai quali inizialmente veniva dato un peso doppio, così che il computo totale era di 100. Questo sistema, che poteva generare confusione e non presentava vantaggi apparenti, è stato abbandonato a metà del 2007. I tornei il cui percorso viene ridotto in corso di svolgimento a 54 buche per le cattive condizioni atmosferiche o per altre ragioni assegnano comunque il punteggio completo, ma se invece il percorso viene ridotto a 36 buche i punti assegnati sono ridotti del 25%. La classifica di ogni giocatore viene calcolata sulla base dei punti che ha conquistato nei due anni precedenti. Per prima cosa i punti che ha ottenuto in tutti i tornei che ha giocato sono ordinati in ordine cronologico. Un punteggio viene calcolato nel suo pieno valore per 13 settimane dal suo conseguimento; da quel momento in poi viene percentualmente ridimensionato ogni settimana per i due anni successivi, in modo da privilegiare i risultati più recenti. Le medie punti risultanti per ciascun giocatore vengono quindi ordinate in ordine discendente per produrre la classifica finale. Questo significa che il giocatore che ha ottenuto complessivamente più vittorie non è necessariamente ai vertici della classifica: Conta la media dei risultati e alcuni giocatori disputano un numero di tornei considerevolmente superiore di quanto facciano altri. I giocatori che partecipano come membri stabili ad uno dei Tour maggiori (ovvero quasi tutti i primi duecento o trecento della classifica) di solito giocano tra i 20 e i 35 tornei ufficiali all'anno, a meno di infortuni. La classifica viene pubblicata ogni lunedì. ==Importanza della classifica== La posizione di classifica raggiunta da un giocatore ha notevoli ripercussioni sulla sua carriera. Ad esempio, una posizione tra i primi 50 del mondo garantisce automaticamente la partecipazione ai quattro tornei major ed ai quattro del World Golf Championships. Inoltre i punti della classifica sono il solo criterio di selezione per la squadra internazionale che partecipa alla Presidents Cup e uno dei criteri per la selezione della squadra europea di Ryder Cup; partecipare ad una di queste competizioni garantisce al giocatore l'esenzione biennale dalle qualificazioni nel PGA Tour. La classifica viene anche usata per selezionare il lotto dei partecipanti in vari altri tornei. Nota: Il PGA Championship non ha un sistema di ammissione automatico basato sulla classifica ma da diversi anni in effetti invita a partecipare i primi 100. I qualificati alle Olimpiadi estive del 2016 sono i primi 15 giocatori del ranking, con il limite di quattro per Paese. Dalla sedicesima posizione in poi, i giocatori sono qualificati in base al ranking, con il limite di due per Paese, purché non ne abbia già due o più tra i primi 15. Al Paese ospitante è garantito un giocatore, così come ad ogni continente. ==Classifica== Questi sono i primi dieci giocatori della classifica e il loro punteggio aggiornato al 15 maggio 2017. Tiger Woods ha segnato il record per la media punti più alta il 3 giugno 2001, quando ha chiuso la settimana con una media di 32,44 (1459,64 punti ottenuti in 45 tornei). Woods ha anche il record della differenza più alta rispetto al secondo classificato, ottenuto il 20 maggio 2001, quando la differenza con l'inseguitore Phil Mickelson fu di 19,40 punti. Tiger Woods detiene il record di maggior numero di settimane di presenza nella World Top 10, con 860 settimane. Lo seguono Ernie Els con 788 settimane e Phil Mickelson con 774. ==Giocatori che hanno raggiunto la prima posizione della classifica== Questi sono i giocatori che hanno guidato la classifica ordinati secondo il numero di settimane che hanno trascorso in prima posizione fino al 2 novembre 2008. Il numero uno al momento era Tiger Woods, che è la decima volta che riconquista il primato. Si trova al primo posto dal 12 giugno 2005, quando ha detronizzato Vijay Singh. Tra i giocatori della tabella, Bernhard Langer e Seve Ballesteros probabilmente guadagnerebbero altre settimane al vertice se la classifica fosse fatta partire da una data anteriore all'aprile 1986 (Ballesteros figurava in prima posizione nella Mark McCormack's world golf rankings nel 1983, 1984 e 1985, classifica che veniva pubblicata solo alla fine di ogni stagione). Con quel sistema Tom Watson fu il numero uno dal 1978 al 1982. Jack Nicklaus fu primo in classifica dal 1968 al 1977 e sarebbe stato primo probabilmente a partire dal 1965, se la classifica di McCormack venisse a sua volta retrodatata. Nonostante sia in effetti possibile che di tanto in tanto potrebbero essere arrivati in cima alla classifica anche Gary Player, Billy Casper, Lee Trevino e Johnny Miller, è probabile che, se la classifica fosse sempre esistita, Nicklaus l'avrebbe guidata complessivamente tra le 500 e le 600 settimane. ==Suddivisione per nazionalità== Analisi del numero di giocatori presenti tra i primi 100 alla fine di ogni stagione per nazionalità. Analisi del numero di giocatori presenti tra i primi 100 alla fine di ogni stagione valutando l'eleggibilità per le principali competizioni a squadre: Ryder Cup (USA contro Europa) e Presidents Cup (USA contro squadra internazionale di giocatori non europei). * Nota: La Presidents Cup è stata fondata nel [[1994]]. ==Estratto storico della classifica== ===Giocatori che hanno concluso l'anno al primo posto=== * 1986 [[Greg Norman]] * 1987 [[Greg Norman]] <small> (2) </small> * 1988 [[Severiano Ballesteros]] * 1989 [[Greg Norman]] <small> (3)</small> * 1990 [[Greg Norman]] <small> (4)</small> * 1991 [[Ian Woosnam]] * 1992 [[Nick Faldo]] * 1993 [[Nick Faldo]] <small> (2)</small> * 1994 [[Nick Price]] * 1995 [[Greg Norman]] <small> (5)</small> * 1996 [[Greg Norman]] <small> (6)</small> * 1997 [[Greg Norman]] <small> (7)</small> * 1998 [[Tiger Woods]] * 1999 [[Tiger Woods]] <small> (2)</small> * 2000 [[Tiger Woods]] <small> (3)</small> * 2001 [[Tiger Woods]] <small> (4)</small> * 2002 [[Tiger Woods]] <small> (5)</small> * 2003 [[Tiger Woods]] <small> (6)</small> * 2004 [[Vijay Singh]] * 2005 [[Tiger Woods]] <small> (7)</small> * 2006 [[Tiger Woods]] <small> (8)</small> * 2007 [[Tiger Woods]] <small> (9)</small> * 2008 [[Tiger Woods]] <small> (10)</small> * 2009 [[Tiger Woods]] <small> (11)</small> * 2010 [[Lee Westwood]] * 2011 [[Luke Donald]] * 2012 [[Rory McIlroy]] * 2013 [[Tiger Woods]] <small> (12)</small> * 2014 [[Rory McIlroy]] <small> (2)</small> * 2015 [[Jordan Spieth]] ===Premio Mark H. McCormack - maggior numero di settimane al comando nel corso dell'anno=== * 1998 [[Tiger Woods]] * 1999 [[Tiger Woods]] <small> (2) </small> * 2000 [[Tiger Woods]] <small> (3)</small> * 2001 [[Tiger Woods]] <small> (4) </small> * 2002 [[Tiger Woods]] <small> (5)</small> * 2003 [[Tiger Woods]] <small> (6)</small> * 2004 [[Tiger Woods]] <small> (7)</small> * 2005 [[Tiger Woods]] <small> (8) </small> * 2006 [[Tiger Woods]] <small> (9)</small> * 2007 [[Tiger Woods]] <small> (10)</small> * 2008 [[Tiger Woods]] <small> (11)</small> * 2009 [[Tiger Woods]] <small> (12)</small> * 2010 [[Tiger Woods]] <small> (13)</small> * 2011 [[Luke Donald]] * 2012 [[Rory McIlroy]] * 2013 [[Tiger Woods]] <small> (14)</small> * 2014 [[Rory McIlroy]] <small> (2)</small> * 2015 [[Rory McIlroy]] <small> (3)</small> ===I primi dieci della classifica alla fine di ogni stagione e punteggio=== Giocatori che hanno conquistato il maggior numero di punti complessivo in una stagione Anche se tale classifica non è ufficialmente riconosciuta e non viene assegnato alcun premio, questi sono i giocatori che in ogni stagione hanno conquistato il maggior numero di punti complessivo: * 1984: [[Tom Watson]] * 1985: [[Bernhard Langer]] * 1986: [[Greg Norman]] * 1987: [[Severiano Ballesteros]] e [[Ian Woosnam]] * 1988: [[Severiano Ballesteros]] * 1989: [[Greg Norman]] * 1990: [[José María Olazábal]] * 1991: [[Severiano Ballesteros]] * 1992: [[Nick Faldo]] * 1993: [[Greg Norman]] * 1994: [[Ernie Els]] * 1995: [[Greg Norman]] * 1996: [[Tom Lehman]] * 1997: [[Ernie Els]] * 1998: [[Mark O'Meara]] * 1999: [[Tiger Woods]] * 2000: [[Tiger Woods]] * 2001: [[Tiger Woods]] * 2002: [[Tiger Woods]] * 2003: [[Vijay Singh]] * 2004: [[Vijay Singh]] * 2005: [[Tiger Woods]] * 2006: [[Tiger Woods]] * 2007: [[Tiger Woods]] * 2008: [[Tiger Woods]] * 2009: [[Tiger Woods]] * 2010: [[Lee Westwood]] * 2011: [[Luke Donald]] * 2012: [[Rory McIlroy]] * 2013: [[Tiger Woods]] * 2014: [[Rory McIlroy]] * 2015: [[Jordan Spieth]] ==Classifica mondiale dei guadagni== A partire dal 1996 la federazione internazionale dei PGA tour ha istituito una classifica mondiale ufficiale dei guadagni http://www.pgatour.com/r/stats/2007/157.html, che comprende il totale dei premi vinti da ogni giocatore in tutti i tour membri della Federazione. La classifica viene calcolata in dollari statunitensi. I primi della classifica anno per anno sono elencati sotto.