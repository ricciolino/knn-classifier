sport
 [[Baseball]] {{Sport |Nome = Baseball |Immagine = Wrigley field 720.jpg |Dimensione = 250 |Didascalia = Il diamante del Wrigley Field, Chicago |Federazione = |Invenzione = Prima metà del Settecento, Stati Uniti |NumeroPraticanti = |NumeroSocietà = |ComponentiSquadra = 9 |Contatto = Sì |Genere = Maschile o femminile |IndoorOutdoor = Outdoor |Campo = Diamante e campo esterno |Olimpico = Dal 1992 al 2008 e dal 2020 |DetentoreMondiale = (2011) }} Il baseball (pronuncia inglese en; tradotto come pallabase o palla base, raramente palla a base) è uno sport di squadra in cui due squadre composte da 9 giocatori si affrontano per nove inning (o riprese) in ciascuno dei quali le due squadre si alternano nella fase di attacco e di difesa. Il lanciatore (della squadra in difesa) lancia la palla verso il ricevitore, situato dietro alla casa base, dove è presente anche il battitore (della squadra in attacco), che cerca di colpirla "in battuta" con la mazza, in modo da avanzare in senso antiorario su una serie di quattro basi, poste agli angoli di un rombo chiamato diamante, e tornare infine al punto di partenza (casa base), segnando così un punto (run) per la propria squadra. La squadra in difesa, composta oltre che dal lanciatore, da altri giocatori posti in diversi punti del campo, cercherà di eliminare il battitore facendo giungere la palla ad una base prima del battitore, oppure semplicemente afferrando al volo la palla battuta. Disciplina olimpica dal 1992, il baseball è stato rimosso dai Giochi Olimpici dopo Pechino 2008; verrà reinserito nel programma a cinque cerchi dai Giochi della XXXII Olimpiade di Tokyo, nel 2020. ==Cenni storici== Come in molti altri sport, la data della nascita del Baseball è alquanto incerta. In un manoscritto datato 1344 e scritto in Francia vengono riportate scene di un gioco simile al Baseball, praticato da monaci francesi. Sembra tuttavia che lo sport abbia preso origine in Nord America verso la prima metà del Settecento come variante del rounders, gioco molto popolare in Gran Bretagna ed in Irlanda. Un altro sport piuttosto simile nei gesti atletici al baseball, il cricket, sembra non abbia alcun legame né col rounders né col baseball. Numerose fonti testimoniano l'esistenza negli Stati Uniti, a partire dal 1830, di giochi con regole molto simili al baseball, anche se in forma molto più semplice rispetto alla forma attuale. Del 1839 è la costituzione della prima società organizzata, il New York City's Knickerbockers club, di cui un membro, Alexander Cartwright, si incaricò di codificare le regole del baseball, regole ancora rispettate. Sebbene la codifica delle regole di gioco sia stata nel passato attribuita a Abner Doubleday, Cartwright è considerato ufficialmente l'inventore del moderno sport del baseball con dichiarazione del congresso degli Stati Uniti del 3 giugno 1953. Il primo incontro di baseball è datato 19 giugno 1846: fu giocato a Hoboken (New Jersey) dai New York Knickerbockers e dai New York Nine (23-1) e durò solamente quattro innings. Altri incontri sporadici vennero praticati per decenni, vennero fondate nuove società sportive e nel 1850 venne costituita la NABBP (National Association of Base Ball Players). Il primo campionato con un'organizzazione strutturale simile a quelli moderni è del 1871 e fu organizzato dalla NABBP. Con l'aumentare del numero di squadre vennero aumentati i campionati, venne istituita la National League, ancora esistente, nel 1876 e la Negro League, campionato defunto istituito esclusivamente per far giocare i giocatori afroamericani. La Western League, istituita nel 1873, arrivò a rivaleggiare con la National League. Molti giocatori non potevano cambiare la società di appartenenza se la destinazione era una società di un'altra lega. La cosa provocò numerose dispute legali sia tra le due leghe sia tra le varie società. Si arrivò ad un compromesso solo nel 1903, anno in cui la NABBP mise in accordo le due leghe maggiori, si decise di organizzare delle partite finali da giocare tra i vincitori delle due leghe, nacquero le prime World Series. Intanto la Western League venne sorpassata dalla American League. Le due leghe, American e National, sono esistenti e formano la Major League Baseball, l'organo centrale del baseball statunitense. I primi incontri dimostrativi di baseball, al di fuori degli Stati Uniti e del Canada, ebbero luogo a partire dal 1874 in Inghilterra, in cui società di baseball di Boston e Filadelfia organizzarono eventi sportivi con locali società di cricket, sport molto diffuso allora. Vennero organizzati altri tour, nell'estate del 1888-89, di All Star game, partite dimostrative giocate dai migliori talenti statunitensi, nelle Hawaii, in Australia, Nuova Zelanda e nelle isole del Sud Pacifico. Molti altri incontri vennero organizzati in tutta Europa e Nordafrica, e successivamente vennero fondate le prime federazioni, le prime leghe e organizzati i primi campionati. Il primo campionato inglese risale al 1890, mentre in Irlanda il primo campionato venne istituito trenta anni dopo, intorno al 1922. Nello stesso anno prese il via la Honkbal Hoofdklasse, il campionato olandese. In alcune nazioni europee a causa del secondo conflitto mondiale e dell'associazione del baseball alla cultura americana, lo sport attecchì solamente a partire dagli anni cinquanta, come in Germania (Bundesliga) ed in Italia (IBL). Le nazioni Europee con campionati regolari di baseball sono 22. A Cuba, una delle capitali mondiali del baseball, lo sport arrivò nel 1878. Il 13 dicembre di quell'anno Esteban Bellán, un giocatore professionistico statunitense del periodo, organizzò un primo incontro dimostrativo tra giocatori cubani; da allora, lo sport si diffuse notevolmente fino ad avere rilevanza internazionale. Da Cuba, lo sport si diffuse in molti paesi caraibici e latinoamericani. Tra questi, i più competitivi a livello mondiale sono Repubblica Dominicana, le Antille olandesi, Porto Rico, Colombia, Costa Rica e Venezuela. Il Giappone fu la prima nazione asiatica a sperimentare il baseball. Lo sport venne introdotto nella prima metà del 1870 da parte dello statunitense Horace Wilson, la prima società denominata Shimbashi Athletic Club fu formata nel 1878 per l'operato di Hiroshi Hiraoka, uno studente giapponese che aveva vissuto per un certo periodo negli Stati Uniti. Col passare degli anni e la nascita di nuove società venne organizzato il primo campionato professionistico nel 1922. Prima di allora molti incontri venivano organizzati nelle università e lo sport si diffuse di conseguenza tra i giovani. Il campionato professionistico del 1923 fallì per ragioni economiche, da allora fino alla nascita della Japanese Baseball League del 1934 i campionati si formavano e fallivano a più riprese, ma intanto i campionati universitari erano ben organizzati. La JBL durò fino al 1950 anno in cui venne istituita la Nippon Professional Baseball, campionato ancora esistente e molto competitivo, al punto che molti giocatori che si sono formati in quel campionato, tra cui Ichiro Suzuki, sono divenuti star del baseball MLB. Dalla Cina la diffusione del baseball nelle zone limitrofe fu rapida. A Taiwan ad esempio, isola sotto l'egemonia giapponese dal 1895 al 1945, venne introdotto nella fine dell'Ottocento. Dal 1945, anno in cui l'isola entrò sotto la giurisdizione cinese, lo sport si diffuse anche in Cina. In Corea il baseball si diffuse notevolmente più tardi solamente verso la fine del Novecento. ==Il gioco== ===Il campo=== Il campo di baseball può essere rappresentato approssimativamente come un quarto di cerchio delimitato da due linee perpendicolari, dette linee di foul. Per la sua particolare forma la parte racchiusa nel semicerchio di terra rossa è anche detta ""diamante"". Il regolamento ufficiale della FIBS (Federazione Italiana Baseball Softball) prevede che la dimensione minima del campo sia di . Per i club professionistici e per l'attività senjores in Italia sono previste le seguenti misure minime: per le linee di foul destra e sinistra e la distanza tra il punto di convergenza delle linee (casa base) e la recinzione centrale del campo. Il terreno esterno, oltre le linee di fallo, è chiamato "territorio foul". Le linee di foul proseguono idealmente in maniera infinita. Per questo motivo, giunte al limite esterno del campo, esse si interrompono e sono sostituite da due pali (di lunghezza variabile tra gli 8 e i 14 metri) ad indicare l'ideale proiezione delle linee. Il terreno esterno al campo, ma all'interno di questa proiezione, è considerato zona valida di battuta. Il campo di gioco è suddiviso in un settore interno, chiamato appunto diamante, ed in uno esterno. Il diamante è costituito da un quadrato di lato 27,43 m (90 piedi) ai cui vertici sono poste quattro basi. La casa base, o piatto, deve essere di gomma ed avere forma pentagonale e larghezza di 43,18 cm (17 pollici) nella parte rivolta al lanciatore. Il vertice inferiore è posto al punto di convergenza delle linee di fallo. Alla destra ed alla sinistra dei lati paralleli del piatto vengono segnati con il gesso anche due rettangoli detti box del battitore. La prima, la seconda e la terza base sono sacchetti quadrati di tela o plastica bianca di 38 cm (15 pollici) di lato, fissati saldamente al terreno. In mezzo al diamante, si trova il monte di lancio, un piccolo dosso circolare alla cui sommità, 25 cm rispetto al piatto di casa base, viene fissata la pedana del lanciatore costituita da una lastra rettangolare di gomma bianca di 60x15 cm. La distanza tra la punta inferiore del piatto di casa base e l'orlo frontale della pedana del lanciatore deve essere di 18,44 m (60 piedi e 6 pollici). A completare l'impianto di gioco nel territorio foul vengono poste le aree riservate ai suggeritori della squadra in attacco, ai battitori in attesa del proprio turno di battuta e le panchine delle squadre. ====La panchina: il dugout==== Le panchine nel Baseball vengono chiamate dugout e si trovano nei due lati del campo; alcune sono interrate di circa un metro sotto il livello del terreno con delle reti per evitare che arrivino palle battute fuori dal campo durante il gioco, altre di categorie minori sono costruite a terra. Nel dugout si trovano tutti i giocatori della difesa (durante la fase d'attacco della propria squadra), tutte le riserve, il Manager, i coach e tutta l'attrezzatura per giocare. ====La panchina dei lanciatori: il bullpen==== I lanciatori durante la partita non sono insieme alla squadra, hanno una zona per loro, di solito in fondo al campo, chiamata bullpen, dove, insieme ai loro allenatori specifici, i pitching coach, possono prepararsi e riscaldarsi per poter poi entrare in campo in qualsiasi momento del gioco. ===Le regole=== Una partita di baseball viene giocata da due squadre di 9 giocatori. Non vi sono limiti di tempo, il gioco infatti è strutturato da 9 a 11 riprese denominate inning, al termine delle quali, nel caso di punteggio in parità, si prosegue ad oltranza con gli "extrainning" fino a che una delle due squadre non conclude un inning in vantaggio, infatti il pareggio nel baseball non esiste. Ogni inning è composto a sua volta da due fasi in cui le squadre si alternano in attacco e in difesa. Nella prima fase di un inning, detta "parte alta", attacca la squadra che è fuori casa, il suo scopo è quello di riuscire a fare più punti (run) possibili, mentre la squadra di casa difende, e cerca di impedire agli avversari di segnare punti. Nella seconda fase ("parte bassa") avviene esattamente il contrario. Nel caso in cui la squadra di casa sia in vantaggio dopo che è stata giocata la parte alta del nono inning, la partita termina perché la squadra in trasferta ha esaurito le sue possibilità offensive. Analogamente, se la partita prosegue, può capitare che termini in maniera improvvisa, se la squadra di casa segna un punto. Si tratta del walk off run, una delle azioni più spettacolari e emozionanti del baseball. Nel campionato italiano, a partire dal 7º inning, nel caso in cui la differenza di punti sia almeno di 10 punti, la partita si conclude anticipatamente per manifesta superiorità della squadra in vantaggio (Regola Mercy). Nelle categorie giovanili solitamente l'inning nel quale si può dichiarare la superiorità è il 5º. Tale regola non è in vigore nella Major League Baseball, dove si ricordano rimonte clamorose nelle ultime riprese. ====I ruoli==== I ruoli si suddividono in base al fatto che i giocatori siano nella fase di difesa o nella fase di attacco. =====I ruoli difensivi===== La disposizione dei giocatori in difesa è progettata per coprire quanto più possibile il terreno di gioco, allo scopo di rendere più probabile l'eliminazione degli avversari. I giocatori si specializzano a giocare in determinati ruoli difensivi e raramente cambiano posizione durante la partita, sebbene le regole lo consentano. Vengono chiamati "interni" o infielders i sei giocatori limitrofi al diamante (compresi il lanciatore e il ricevitore) ed "esterni" o outfielders i tre giocatori più lontani da casa base, situati nel campo esterno. (I numeri dell'elenco successivo sono quelli usati nella classificazione per le statistiche). # [[lanciatore]], L (''pitcher'') # [[ricevitore (baseball)|ricevitore]], R (''catcher'') # [[prima base]], 1B (''first baseman'') # [[seconda base]], 2B (''second baseman'') # [[terza base]], 3B (''third baseman'') # [[interbase]], IB (''shortstop'') # [[esterno sinistro]], ES (''left fielder'') # [[esterno centro]], EC (''center fielder'') # [[esterno destro]], ED (''right fielder'') =====I ruoli offensivi: il line up===== Gli stessi giocatori che giocano durante la fase di difesa vanno a battere quando la propria squadra si trova in attacco. In quasi tutti campionati, tranne le Central e National League, il lanciatore, che ha un ruolo cruciale e particolarmente usurante, può essere sostituito in battuta dal cosiddetto battitore designato. La squadra in attacco manda a turno, seguendo un ordine di battuta (line up), i propri giocatori nel box di battuta per cercare di colpire la palla tirata dal lanciatore avversario e di correre sulle tre basi del diamante per segnare i punti (run) arrivando a casa base. Il numero di giocatori offensivi che possono giocare in contemporanea varia da uno a quattro, in base a quanti giocatori occupano le basi: lo scopo del gioco è fare tutto il giro, ma non è detto che lo si riesca a fare con una sola battuta. A seconda del tipo di battuta che si fa ci si può fermare in prima base (singolo), in seconda (doppio) o in terza (triplo). Se invece si riesce a completare il giro e tornare a casa si realizza un home run. Se durante un inning ci si è fermati in una delle basi intermedie, per proseguire e cercare di raggiungere la base successiva bisognerà aspettare la battuta del successivo compagno di squadra, oppure tentare la cosiddetta "base rubata", ossia provare a raggiungere la base senza l'ausilio di una battuta valida; tale giocata si effettua però solo in particolari condizioni, quando ci sono buone possibilità di raggiungere salvi la base successiva come, ad esempio, una palla persa dal ricevitore. Scopo della squadra in difesa è impedire agli avversari di fare tutto il giro delle basi e cioè di fare punto. Di conseguenza nel procedere del gioco non tutti i giocatori del line up riescono ad andare a battere nello stesso inning dunque nella ripresa successiva il gioco riprenderà con il battitore che, nell'ordine di battuta, segue l'ultimo andato a battere nell'inning precedente. Di norma un battitore va a battere 5-6 volte a partita. Il line-up deve essere lo stesso per tutto lo svolgimento della gara, non è consentito lo scambio di posizioni. ====L'attacco e i punti==== Per aumentare il punteggio della propria squadra i giocatori d'attacco devono colpire la palla lanciata dal lanciatore e mettere a segno dei punti (run). Se la palla battuta cade in territorio valido (compreso tra le linee di foul), il battitore deve correre verso la prima base; se la giocata glielo permette, può cercare di arrivare anche alle basi successive, con l'obbligo però di toccarle in ordine nella corsa. Il battitore che arriva "salvo" su una base viene da quel momento definito corridore, gli viene accordata una battuta valida (hit) e nel box di battuta andrà un suo compagno di squadra (il successivo dell'ordine di battuta). Un'ulteriore battuta farà avanzare il corridore verso le basi successive fino a raggiungere la casa base e segnare così un punto. Su una base può fermarsi un solo corridore. Nel caso un battitore colpisca la palla e la mandi oltre la recinzione del campo, nello spazio compreso tra i prolungamenti delle linee di foul sinistra e destra, gli viene assegnato un fuoricampo (home run). In questo caso avrà diritto a fare il giro delle basi e segnare un punto (senza che la difesa possa intervenire), così come gli eventuali corridori presenti in quel momento sulle basi. Può succedere anche che, se la difesa tarda a recuperare la palla e il giocatore è molto veloce nella corsa, questi riesca a completare il giro delle basi anche se la pallina non ha superato la recinzione: anche in questo caso si parla di home run. Il battitore può battere indifferentemente nel box di battuta alla sinistra o alla destra del piatto di casa base. L'attacco può segnare punti anche in caso di battuta non valida o mai effettuata, quando: * con le basi piene, il lanciatore concede al battitore la base ball (''walk'') o lo colpisce con il lancio (''hit by pitch''); * con le basi piene, il lanciatore commette un fallo (''balk''); * il lanciatore fa un lancio pazzo (''wild pitch''), cioè non trattenibile dal ricevitore, e un corridore riesce a correre a casa, nel caso che la palla si allontani sufficientemente dal piatto. La stessa dinamica avviene con la palla mancata, di responsabilità del ricevitore; * il battitore colpisce lungo e viene eliminato al volo. Siccome dal momento in cui il difensore prende la palla i corridori possono avanzare, un corridore in terza base riesce a correre a casa prima che la palla sopraggiunga al catcher (''sacrifice fly''); * il battitore smorza la palla (bunt) mandandola a rimbalzare fra il lanciatore e il ricevitore, e il corridore che si trova in terza, partito di solito in anticipo, riesce ad arrivare salvo a casa. Anche questo è un gioco di sacrificio perché normalmente il battitore viene eliminato. I giochi di sacrificio normalmente non si tentano nella situazione di due eliminazioni, perché il terzo out conclude l'inning e vanifica anche eventuali arrivi a casa base. * caso raro, un corridore in terza base riesce a "rubare" casa base (''steal home''). ====La difesa==== Il ruolo principale della squadra in difesa è sicuramente quello del lanciatore. Il tiro del lanciatore dà il via all'azione di gioco. Egli deve cercare di lanciare la palla all'interno della zona di strike del battitore, cioè di quel rettangolo immaginario situato sopra il piatto di casa base e che in altezza va dalla parte bassa delle ginocchia fino al petto del battitore. Se ci riesce e il battitore non colpisce la palla, viene contato uno strike. Lo stesso accade quando: # il battitore gira la mazza senza colpire la palla (''swinging and miss''), anche se questa era stata lanciata fuori dall'area di strike; # il battitore colpisce la pallina, ma la manda nel territorio ''foul''. Al terzo strike, il battitore è eliminato. Il terzo strike non si assegna in caso di battuta in foul (a meno che non si tratti di un tentativo di bunt finito in foul, oppure la palla sia solo sfiorata dalla mazza e il ricevitore la prenda), perciò il battitore può teoricamente continuare a battere foul all'infinito, senza che questo porti alla sua eliminazione. La battuta è considerata foul anche se casca in territorio buono, ma rotola fuori dal campo prima di aver superato le basi. Al contrario verrà considerata buona (fair) se casca in territorio foul, ma rientra nel diamante. Se il lancio non passa per la zona di strike e il battitore non gira la mazza, viene contato un ball. Al quarto ball il battitore ha diritto ad andare in prima base ricevendo una base ball (walk), spingendo in seconda il corridore che la sta eventualmente occupando. I modi più usuali in cui la squadra in difesa può eliminare i giocatori avversari sono i seguenti: * il lanciatore realizza il terzo strike (''[[strikeout]]'' o più semplicemente "K"); * la pallina battuta viene presa al volo da un difensore, cioè prima che tocchi terra (''fly out''); la presa al volo può essere realizzata ovunque, anche sugli spalti. * dopo una battuta in territorio valido, un difensore che ha conquistato il possesso della palla tocca una base forzata prima che il battitore o uno qualunque dei corridori la raggiungano (''ground out''), oppure tocca con il guantone contenente la palla o con la palla stessa il corridore (''tag''). La base forzata è la prima, dopo una battuta a terra, e tutte le altre che eventuali corridori sono costretti a raggiungere per il fatto che la prima deve essere liberata. L'eliminazione per toccata può anche avvenire perché il lanciatore, invece di lanciare a casa base, assiste a un interno che copre una base occupata da un corridore avversario. I corridori infatti, prima del lancio, tentano di guadagnare metri preziosi e quindi possono essere eliminati per gioco di pick off. A volte il corridore è preso fra due basi e si parla di gioco di trappola, durante il quale i difensori si scambiano ripetutamente la palla per avvicinarsi e eliminarlo. Una giocata difensiva può comportare anche due eliminazioni consecutive (doppio gioco) o, più raramente, addirittura tre (triplo gioco). ====Gesti atletici fondamentali di gioco==== Nel complesso il gioco può essere riassunto in cinque gesti atletici fondamentali (chiamati semplicemente "fondamentali"), eseguiti sia in fase difensiva che in fase offensiva. I fondamentali difensivi (presa e tiro) vengono specializzati in base al ruolo ricoperto. Il lancio è specifico per il lanciatore. La corsa sulle basi ha luogo successivamente alla battuta, o se si è arrivati in base, e la battuta presenta una variante eseguita in particolari situazioni di gioco denominata bunt. ====Equipaggiamento==== Entrambe le squadre devono indossare una divisa, ciascuna con il proprio numero, che deve essere lo stesso dell'elenco giocatori presentato all'arbitro prima della gara, ed un cappellino con visiera. Tutti i giocatori della squadra in difesa devono avere ad una mano un guanto in pelle, utilizzato per poter prendere con comodità le palline battute mentre solamente il ricevitore deve indossare anche la maschera protettiva, una pettorina e schinieri. Ogni battitore va a battere con la relativa mazza da baseball. Il battitore ed i corridori devono usare un caschetto. In sintesi, gli oggetti in uso sono: * [[divisa da baseball| * [[mazza da baseball|Mazza]] * [[Guanto da baseball|Guanto]] * [[caschetto da baseball Oggetti usati dal ricevitore sono: * [[Mascherina da baseball|Maschera]] * [[Pettorina]] * [[schinieri da baseball|Schinieri]] ====L'arbitro==== Nel baseball l'arbitro è colui che decreta l'ufficialità della partita, controlla i line up e tiene conto del punteggio. Decreta l'inizio e la fine della gara ed ha la libertà di bloccare il gioco in qualsiasi momento. Ogni qual volta vi è un'azione di gioco è tenuto a esprimere un giudizio ed è suo dovere mantenere sereno il decorso della partita. Il numero degli arbitri in una partita varia in base al livello di gioco, nelle serie minori è sufficiente la presenza di un solo arbitro, ma nelle serie maggiori come ad esempio la MLB o la IBL il numero degli arbitri può arrivare fino a sei: uno per ogni base e due per gli esterni. In gergo ogni decisione arbitrale viene denominata "chiamata". L'arbitro di casa base (detto "arbitro capo") è posto dietro il ricevitore a casa base. La sua funzione è quella di giudicare il lancio e decidere se la palla è in zona di strike o meno (in tal caso è ball). Nel caso di sviluppo di un'azione con arrivo del corridore a casa base sarà sua competenza giudicare l'arrivo del corridore e dichiararlo eliminato (out) o salvo (safe) ed, in quest'ultimo caso, attribuire alla squadra in attacco un punto segnato. Gli arbitri sulle basi di norma chiamano gli out sulle basi e applicano altre regole minori (come ad esempio l'applicazione del balk). Gli arbitri situati nella zona esterna chiamano gli out fatti dagli esterni e decidono se la battuta è in territorio buono o in territorio foul in base alla posizione in cui la palla, dopo che viene battuta, rimbalza rispetto alle linee di foul. Se non sono presenti gli altri arbitri l'arbitro di casa base è tenuto ad effettuare le chiamate che di norma spettano a loro. Nella terminologia americana l'arbitro di baseball viene chiamato umpire e questo lo differenzia da tutti gli altri analoghi in altri sport accomunati dal termine "referee". ==Il baseball nel mondo== È uno sport molto popolare nel Nord America (Stati Uniti con la Major League Baseball e Canada); nel centro America tra cui Cuba, Venezuela, Repubblica Dominicana; ed in Asia orientale tra cui Giappone (Nippon Professional Baseball) e Corea. In Europa il baseball è generalmente poco diffuso, ma in Italia, dove il massimo campionato italiano è denominato Italian Baseball League, e nei Paesi Bassi lo sport viene praticato a buoni livelli, infatti, le due squadre sono state invitate dalla Major League Baseball statunitense a partecipare al World Baseball Classic, una manifestazione internazionale che coinvolge 16 nazioni, e sono le più competitive nazioni europee per numero di campionati europei vinti. Lo sport si sta particolarmente sviluppando in altre nazioni europee quali Francia, Germania (Bundesliga), Repubblica Ceca, Spagna ed Austria. A Malta ad esempio, pur essendo un paese piuttosto piccolo, il Campionato maltese di baseball ha un certo seguito tra la popolazione. L'organo centrale del baseball mondiale è la IBAF (International BAseball Federation), fondata nel 1938 anche se con un nome differente. Nel corso della sua storia ha cambiato nome numerose volte: nel 1944 era la Federación Internacional de Béisbol Amateur (FIBA), nel 1973 si separò dalla rivale Federación Mundial de Béisbol Amateur (FEMBA), la quale si fuse con la FIBA in 1976 sotto il nome di International Baseball Association (AINBA). Nel 1984 venne cambiato l'acronimo in IBA, fino a ritornare nel 2000 all'ultima sigla usata, IBAF. thumb|upright=1.2|I paesi del mondo dove è praticato il baseball, i diversi colori indicano l'appartenenza alle cinque differenti confederazioni continentali 117 nazioni fanno parte della IBAF e sono organizzate in 5 confederazioni, una per ogni continente. * [[African Baseball & Softball Association]] (ABSA) - 16 membri * [[Baseball Confederation of Oceania]] (BCO) - 15 membri * [[Baseball Federation of Asia]] (BFA) - 20 membri * [[Confederation of European Baseball]] (Francese:''Confédération Européenne de Baseball'') (CEB) - 40 membri * [[Pan American Baseball Confederation]] (Spagnolo:''Confederación Panamericana de Béisbol'') (COPABE) - 26 membri Il mondiale 2009 si è disputato in Europa, le fasi finali sono state giocate in Italia, negli stadi di Nettuno, Parma, Grosseto, Milano. ===Campionati nazionali=== ====Major League Baseball==== Il campionato statunitense, la Major League Baseball è il più seguito a livello nazionale ed internazionale. È suddiviso in due leghe, l'American League e la National League ciascuna composta da 3 Divisions formate ognuna da 5 squadre: partecipano quindi complessivamente al campionato MLB 30 squadre, 15 per ciascuna delle due leghe. Ogni squadra della MLB gioca in tutto 162 partite di stagione regolare, la Regular Season, e le due leghe presentano regole leggermente diverse tra loro. Quando si affrontano formazioni provenienti da due leghe differenti (i cosiddetti Interleague Matches), si utilizzano le regole proprie della lega a cui appartiene la squadra che gioca in casa. Al termine della stagione regolare vi sono i Playoffs in cui, per ogni lega, si affrontano in un tabellone ad eliminazione diretta le vincitrici di ciascuna delle 3 Divisions, più la vincitrice del Wild Card Playoff giocato in partita secca tra le 2 migliori squadre non vincitrici di Division, sul campo della squadra che delle due vanta il miglior record vittorie/sconfitte al termine della Regular Season. Accedono quindi al tabellone principale dei Playoffs un totale di 8 squadre (4 per lega) che si scontrano in un primo turno al meglio delle 5 partite (Division Series - semifinali di lega) e, per chi passa il turno, in un secondo turno al meglio delle 7 partite (Championships Series - finali di lega). Le vincitrici di ogni lega (American League Champions e National League Champions) si sfidano infine nelle World Series al meglio delle 7 partite; la squadra che per prima raggiunge 4 vittorie vince il campionato e viene decretata Campione MLB (MLB Champions). Nel 2013 le World Series sono state vinte dai Boston Red Sox sui St. Louis Cardinals, mentre l'ultima edizione (2014) è stata vinta dai San Francisco Giants contro i Kansas City Royals alla settima e decisiva partita. Come per ogni lega professionistica americana anche per il campionato MLB non sono previste retrocessioni ed ogni squadra di MLB possiede svariate squadre affiliate di categorie inferiori (in ordine decrescente: AAA, AA, A), dalle quali durante tutto l'arco del campionato vengono attinti i migliori giovani prospetti o i giocatori necessari per sopperire ad eventuali infortunati. ====Lega giapponese==== La Lega professionistica giapponese rappresenta il massimo campionato giapponese di baseball. In Giappone è chiamata Puro Yakyū oppure Nippon Professional Baseball (in inglese). La sua formazione risale al 1950 dalla riorganizzazione del vecchio campionato chiamato "Japanese Baseball League" risalente al 1934. Il campionato è suddiviso in due leghe, la Central League e la Pacific League, di sei squadre ciascuna e viene giocato da aprile ad ottobre con un totale di 130-140 partite di stagione regolare. I vincitori delle due leghe si scontrano nella serie di sette partite di finale le Japan Series. ====Lega cubana==== La Lega cubana rappresenta insieme al campionato statunitense e quello giapponese uno dei più competitivi campionati di baseball al mondo. Fu fondato in seguito alle rivoluzione cubana, nel 1961, successivamente alla sparizione della Cuban League. E suddiviso in due campionati, giocati in periodi diversi, uno denominato Serie Nacional de Béisbol comprende 16 squadre suddivise in due gironi da otto, la Ovest League e la Est League, e viene giocato da novembre a marzo. Il secondo campionato viene denominato Super Series dove si scontrano le rappresentative dei migliori giocatori delle cinque regioni, dura tre mesi e in totale vengono giocate 28 partite. ====Altri campionati==== Ecco alcuni dei campionati più competitivi a livello mondiale, anche se si denotano profonde differenze di livello di gioco, soprattutto tra l'Europa, dove lo sport è ancora in fase di sviluppo, e il resto del mondo: ===Campionati internazionali=== ====Tornei per Nazioni==== Principali competizioni internazionali di baseball: * [[World Baseball Classic]], organizzato dalla [[Major League Baseball]] * [[Campionato mondiale di baseball]] organizzati dalla [[IBAF]]. * [[Campionati europei di baseball|Campionato europeo di baseball]] * [[Coppa intercontinentale di baseball]] ====Tornei per club==== * [[Asia Series]] * [[Serie dei Caraibi]] * [[Coppa CEB]] * [[Coppa Europa (baseball)|Coppa europea]] ==Il baseball in Italia== ===Campionati in Italia=== Il baseball in Italia ha avuto la sua nascita sotto forma di lega organizzata a partire dalla seconda guerra mondiale, nonostante sia stato comunque praticato fin dagli inizi del XX secolo. Lo sport è sotto la giurisdizione della FIBS (Federazione Italiana Baseball Softball) il cui compito è quello di organizzare i campionati nazionali e selezionare i giocatori che partecipano, nella nazionale italiana, alle varie competizioni internazionali. I campionati nazionali sono suddivisi in 5 livelli di gioco, il più alto è la Italian Baseball League, seguito poi dalla Serie A, dalla Serie B e dalla Serie C. Le società affiliate alla FIBS sono circa 470 con circa 50.000 tesserati. Oltre al campionato regolare, tutte le categorie disputano la Coppa Italia, nella quale si scontrano squadre della stessa categoria, di conseguenza ogni stagione vi sono 4 detentori di Coppa Italia. La Serie A1 è denominata Italian Baseball League (IBL) ed è il massimo campionato italiano di baseball. Per decretare il detentore dello scudetto vengono giocati i playoff e una serie di partite tra le due finaliste, le Italian Baseball Series. La squadra IBL che si è aggiudicata il trofeo nel 2014 è stata la Fortitudo Baseball Bologna, che ha superato nella settima partita della serie finale la Rimini Baseball. Oltre all'IBL vi sono la serie A costituita da 2 gironi da dieci squadre ognuno, la serie B con quattro gironi, la serie C con gironi che raggruppano squadre vicine tra loro, il baseball per ciechi e il baseball amatoriale. Durante il decorso della stagione viene inoltre giocata anche la Coppa Italia tra le squadre della stessa categoria, non vi sono scontri fra categorie diverse. La Nazionale di baseball italiana rappresenta la FIBS nelle competizioni internazionali, come i Campionati europei di baseball o il Campionato mondiale di baseball. Ha conquistato il titolo di campione d'Europa per 10 volte negli anni 1954, 1975, 1977, 1979, 1983, 1989, 1991, 1997, 2010, 2012 e numerosi secondi posti. Il miglior piazzamento di sempre nei mondiali è stato il quarto posto nel 1998. In Italia e Paesi Bassi lo sport è relativamente diffuso e a buoni livelli: le due nazionali sono state invitate dalla Major League Baseball statunitense a partecipare al World Baseball Classic, il mondiale di baseball organizzato dalla MLB, come migliori formazioni europee. L'Italia inoltre è stata scelta per ospitare le fasi finali del campionato mondiale di baseball organizzato dalla IBAF nel settembre 2009 in vari paesi europei. Grazie all'aiuto della MLB è stata istituita un'accademia di baseball italiana, con sede a Tirrenia. ==Le statistiche== Qualunque azione di gioco, sia offensiva che difensiva, nel baseball può essere catalogata. I classificatori, denominati anche scorer, sono persone in grado di trascrivere un'intera partita di baseball in un foglio adeguato, inserendo tutte le caratteristiche del gioco, dalle azioni di gioco, ai cambi dei giocatori, dai punti fatti ai lanci del lanciatore. In base ai gesti atletici dei giocatori è possibile confrontare le azioni di gioco, ad esempio, in base a numero di errori a parità di tentativi. Un difensore può tentare tre assistenze in prima base riuscendone solo due, se si rapporta a mille si deduce che ha una "Media Difesa" di .666. Se il dato statistico si rapporta ad un altro difensore che tenta tre assistenze in prima base riuscendone solo una, la media difesa di quest'ultimo è .333, si deduce, quindi, che a parità di tentativi il primo giocatore è più competitivo del secondo. Di ogni giocatore in questo modo si possono estrapolare una miriade di statistiche, che servono a dimostrare essenzialmente la bravura del giocatore. ==Il baseball nei media== ===Il baseball in televisione in Italia=== In Italia il campionato italiano di baseball viene trasmesso gratuitamente dall'emittente Rai Sport 2, tramite l'anticipo del giovedì sera e tutte le partite delle finali scudetto. La Major League Baseball viene trasmessa a pagamento e con commento in lingua originale inglese, sulla pay TV Sky sul canale 213 (Fox Sports 2), con alcune partite con telecronaca anche in italiano e una rubrica settimanale che vede la partecipazione di Faso, del gruppo musicale Elio e le Storie Tese. Inoltre un circuito di 27 emittenti televisive garantisce la visione del campionato a livello locale. È inoltre possibile seguire molte partite del campionato italiano anche via internet, tramite il sito della Federazione italiana Baseball Softball. Il baseball sul grande schermo Periodo 1898 - 1910: 11 film Casey at the Bat 1899 (Edison Pro.) Play Ball on the Beach 1906 How the Office Boy saw the Ball Game 1906 How Jones saw the Baseball Game 1907 One Man Baseball 1907 The Baseball Fan 1908 (White Sox Fan) His Last Game 1909 Bumptious Plays Baseball 1010 Baseball That’s All 1910 Take Me Out To The Ball Game 1910 (Essanay Com.) Slide, Kelly, Slide 1910 (Essanay Com.) Periodo 1911 – 1920: 45 film Baseball and Bloomers 1911 (Than. Co.) The Baseball Bug 1911 Baseball Star from Bingville 1911 Hal Chase’s Home Run 1911 The Pennant Puzzle 1912 Baseball Peerless Leader 1913 The Baseball Umpire 1913 Casey at the Bat 1913 (Vitagraph Pro.) Breaking into the Big League 1913 A Short-Stop’s Double 1913 Baseball a Grand Old Game 1914 The Baseball Fan of Fanville 1914 “Home run” Baker’s Double 1914 The Baseball Fan 1914 (riedito) Baseball and Trouble 1914 Love and Baseball 1914 Spit Ball Sadie 1915 Right of the Bat 1915 Title not Known (serie umoristica) 1915 Flirting with Marriage 1916 Kill the Umpire 1916 (Universal Pro.) Love, Dynamite and Baseball 1916 Baseball Bill 1916 Casey at the Bat 1916 (Fine Arts Triangle Pro.) The Black Nine 1917 Baseball at Mudville 1917 Shut Out in the Ninth 1917 Baseball Madness 1917 A Box of Tricks 1917 The Bush Leaguer 1917 (Selig Pro.) Her First Game 1917 One Touch of Nature 1917 Over the Fence 1917 The Pinch Hitter 1917 (Triangle Pro.) Play Ball 1917 (Jaxon Film Co.) Shut out in the Ninth 1917 Somewhere in Georgia 1916 Strike One 1917 Home run Ambrose 1918 Home run Bill 1918 Baseball and Bloomers 1919 (Physical Culture Photoplay Inc.) The Busher 1919 Fair and Warmer 1919 Headin’ Home 1920 Casey at the Bat 1920 (John Meyer Pro.) Periodo 1921 – 1930: 36 film As the World Rolls On 1921 Giants vs Yanks 1923 The Pinch Hitter 1923 (Tristone) Trifling with Honor 1923 The Battling Orioles 1924 Life’s Greatest Game 1924 Hit and Run 1924 Betrayed 1925 A Mission of Hate 1925 The Showdown 1925 Face to Face 1925 Butter Fingers 1925 The Decoy Wire 1925 Double Peril 1925 The Flaming Float 1925 A Home Plate Wedding 1925 Into Segundo’s Hands 1925 The Pinch Hitter 1925 (Ass. Exb) Play Ball 1925 (Pathè serie 10 films) To the Rescue 1925 The New Klondike 1926 Out of the West 1926 Around the Bases 1926 Babe comes Home 1927 Batter Up 1927 The Bush Leaguer 1927 (Warner Bros.) Casey at the Bat 1927 (Paramount Pic.) Catch as Catch Can 1927 College 1927 Slide Kelly Slide 1927 (MGM Pro.) Warming Up 1928 Fast Company 1929 Clancey at the Bat 1929 (primo film sonoro) Hot Curves 1930 They Learned about Women 1930 periodo 1931 – 1940: 22 film Slide Speedy Slide 1931 Babe Ruth Baseball Series: Perfect Control 1932 Slide Babe Slide 1932 Over the Fence 1932 Just Pals 1932 Fancy Curves 1932 Fireman Save My Child 1932 Stealin' Home 1932 (Rufftown) The Loud Mouth 1932 Too Many Women 1932 Elmer the Great 1933 Death on the Diamond 1934 Alibi Ike 1935 Dizzy and Daffy 1935 One Run Elmer 1935 Swell Head 1935 Slide Nelly Slide 1936 (softball) Girls can Play 1937 Gracie at the Bat 1937 (softball) Opening Day 1938 Brother Rat 1938 The Heckler 1940 Periodo 1941 - 1950: 15 film Lovable Trouble 1941 The Pride of the Yankees 1942 It Happened in Flatbush 1942 Two Mugs from Brooklyn 1942 Ladies’ Day 1943 Whistling in Brooklyn 1944 Mr. Noisy 1946 The Babe Ruth Story 1948 The Stratton Story 1949 Take Me out to the Ball Game 1949 (MGM Pro.) Everybody’s Cheering 1949 It Happens Every Spring 1949 The Kid from Cleveland 1949 The Jackie Robinson Story 1950 Kill the Umpire 1950 (Columbia Pic.) Periodo 1951 – 1960: 14 Film Angels in the Outfield 1951 (MGM Pro.) Jim Thorpe All American 1951 Rhubarb 1951 Angels 1951 The Pride of St. Louis 1952 The Winning Team 1952 The Big Leaguer 1953 The Kid from Left Field 1953 Roogie’s Bump 1954 The Great American Pastime 1956 I’ll Buy You 1956 Fear Strike Out 1957 Damn Yankees 1958 Little League Moochie 1959 Periodo 1961 – 1970: 1 film Safe at home 1962 Periodo 1971 – 1980: 19 Film The one Legend Ace 1971 Bang the Drum Slowly 1973 It’s Good to Be Alive 1974 Lucas Tanner 1974 (tv) Murder at the World Series 1977 (tv) The Bingo Long Travelling All Stars and Motor Kings 1976 The Bad News Bears 1976 The Bad News Bears in Breaking Training 1977 Just the Beginning 1977 Here Come the Tigers 1978 A Love Affair the Eleanor and Lou Gehring Story 1978 (tv) One in a Million: the Ron LeFlore Story 1978 (tv) The Bad News Bears go to Japan 1978 Goodbay Franklin High 1978 Aunt Mary 1979 La Banda degli Orsi 1979 serie tv It’s my Turn 1980 Squeeze Play 1980 softball The Comeback Kid 1980 serie tv Periodo 1981 – 1990: 25 film Don’t look Bach: The Story of Leroy Satchel Paige 1981 Million Dollar Infield 1982 The Chosen 1982 Tiger Town 1983 tv Blue Skies Again 1983 The Natural 1984 Insignificance 1985 The Slugger’s Wife 1985 Brewster’s Millions 1985 Workin’ for Peanuts 1985 tv A Winner Never Quits 1986 tv Long Gone 1987 Amazing Grace and Chuck 1987 Hearts Trading 1988 Bull Durham 1988 Eight Men Out 1988 Stealing Home 1988 (Warner Bros.) Major League (1°) 1989 Night Game 1989 Parenthood 1989 Field of Dreams 1989 Max Dugan 1989 Mr. Destiny 1990 La Corte Marziale di J. Robinson 1990 tv Taking Care of Business 1990 Period 1991 – 2000: 34 film Pastime 1991 When it Was a Game 1991 Doc. A League of Their Own 1992 The Babe 1992 Mr. Baseball 1992 Talent for the Game 1992 The Camrades of Summer 1992 tv Cooperstown 1993 tv Rookie of the Year 1993 The Man from Left Field 1993 The Sandlot (1°) 1993 Ty Cobb 1994 Major League (2°) 1994 Little Big League 1994 Angels in the Outfield remake 1994 The Scout 1994 Hank Aaron 1995 doc. The Fan 1996 Ed 1996 Soul of the Game 1996 The last home run 1996 Gli Orsi interrompono gli allenamenti 1997 The Marksmen 1997 The Life and Times of Hank Greenberg 1998 doc. Wide Awake 1998 The Catcher 1998 serie tv. Baseketball 1998 A Little Inside 1999 Fastpitch 2000 Finding Buck McHenry 2000 tv Baseketball 1998 ibrido For Love of the game 1999 Perfect game 2000 Angels in the Infield 2000 tv Periodo 2001 – 2010: 68 film Summer Catch 2001 Hardball 2001 “61” 2001 Bleacher Bums 2001 Change Up 2002 doc. Air Bud 4 2002 The Rookie (un sogno, una vittoria) 2002 Ball of Wax 2003 Jigoku Koshien 2003 The Pitcher 2003 . Mickey 2004 This Old Cub 2004 tv Freedom Park 2004 Touching Game: the Story of Cape Cod Baseball League 2004 doc. Up for Grabs 2004 doc. Clubhouse 2004 tv Hustle 2004 The Winning Season 2004 The Boston Red Sox 2004 doc. Mr. 3000 2004 Chasing 3000 2004 Bad News Bears remake 2005 The Sandlot (2°) 2005 Game 6 2005 Fever Pitch 2005 The Emerard Diamant 2006 doc. Kokoyakyu High Shool Baseball 2006 doc. Rounding Home 2006 Spaceman: A Baseball Odyssey 2006 Beer League 2006 (Softball Maschile) Gli Scaldapanchine 2006 Piccolo grande Eroe 2006 Big guns 2006 (softball tv) See the Crowd Roar: the Story of William Hoy Dummy 2007 The Sandlot (3°) 2007 American Pastime 2007 The Final Season 2007 Champion of Faith 2007 doc. Play by play men 2007 Black Irish 2007 doc. Pride Against Prejudice: the Larry Doby Story 2007 The Bronx is Burning 2007 tv Brooklin Dodgers the Ghosts of Flatbush 2007 Favorite Son 2008 Road to the big leagues 2008 doc. Deadly Strike 2008 Touching Home 2008 Un été sans point ni coup sur 2008 Sugar 2008 Amerasian 2009 Il figlio perso dell’Avana 2009 Touching Game – Alaska 2009 doc. We Believe 2009 doc. The Yankles 2009 The open road 2009 doc. Calvin Marshall 2009 Bleacher Boys 2009 Dear Mr. Fidrych 2009 Eastbound and Down 2009 tv Henry O! 2009 Hit to right 2009 Faded Glory 2009 4192: the Crowing of the Hit King 2010 tv Holy Land Hardball 2010 doc. Slow Moe 2010 How do you Know 2010 Jews and Baseball: an American Love Story 2010 Time in the Minor 2010 doc. Periodo 2011 – 2016: 22 Film Glove 2011 The Franchise 2011 tv Deddoboru 2011 Moneyball 2011 Trouble with the Curve 2012 Knuckleball 2012 doc. Softballs 2012 The battery 2012 One Hit from Home 2012 Home Run - Showdown 2012 Home Run 2013 Grande American Dream 2013 Last Hero 2013 “42” 2013 Harry and me 2014 Diamond in the Dunes 2014 Hero 2014 Young Again 2015 Keeper for Pinstripes 2015 Eden court 2015 Playing with the Enemy 2016 The Sons of Summer 2016 * ===Fumetti=== Fra i fumetti americani, uno dei più celebri è di certo la striscia Peanuts, i cui protagonisti giocano abitualmente a baseball con scarsi risultati. La loro squadra è schierata abitualmente con la seguente formazione: * lanciatore (e ''manager'') [[Charlie Brown]], ricevitore [[Schroeder (personaggio)|Schroeder]], prima base [[Shermy]], seconda base [[Linus van Pelt|Linus]], terza base [[Pigpen|Pig-Pen]], interbase [[Snoopy]], esterno sinistro [[Patty (Peanuts)|Patty]] (o [[Replica van Pelt|Replica]]), esterno centro [[Frieda (Peanuts)|Frieda]] (o [[Eudora (Peanuts)|Eudora]]), esterno destro [[Lucy van Pelt|Lucy]] Fra i manga e gli anime giapponesi, sono numerosissimi i titoli che ruotano attorno a questo sport, data la popolarità del baseball in Giappone. Fra i più celebri si possono ricordare: Daiya no A, conosciuto anche come Diamond no Ace o ancora come Ace of Diamond (scritto da Yuji Terajima e pubblicato nel 2006, in corso), varie opere del mangaka Mitsuru Adachi, tra quelli pubblicati in Italia si ricordano, in particolare, Touch (Prendi il mondo e vai), H2 e Cross Game; Rookies, manga di Masanori Morita; Yakyukyō no uta (versione italiana: Pat, la ragazza del baseball); Ippatsu Kanta kun (versione italiana: Il fichissimo del baseball); Kyojin no Hoshi (versione italiana: Tommy la stella dei Giants).