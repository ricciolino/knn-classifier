politica
 * {{cita web|http://www.ponerology.com|Political Ponerology: Andrew M. Lobaczewski - Ponerology.com|lingua=en}} * {{cita web|http://www.sott.net/articles/show/148141-The-Trick-%20of-the-Psychopath-s-Trade-Make-Us-Believe-that-Evil-Comes-from-Others|The Trick of the Psychopath's Trade - Sott.net|lingua=en}} * {{cita web|http://www.sott.net/articles/show/152452-Political-Ponerology-A-Science-of-Evil-Applied-for-Political-Purposes|Ponerology: A Science of Evil Applied for Political Purposes - Sott.net|lingua=en}} * {{cita web|http://www.systemsthinker.com/interests/ponerology/|Ponerology: The Science of Evil|lingua=en}} * {{cita web|url=https://www.youtube.com/watch?v=ycO5rG1DM8U|titolo=Jeremy Rifkin: La civiltà empatica|lingua=it}} [[Primavera araba]] {{Infobox conflitto |Tipo = Rivoluzione |Nome del conflitto = Primavera araba |Parte_di = | Immagine= Arab Spring map.svg |Didascalia = |Data = dal dicembre 2010 |Luogo = 20px Mondo arabo |Casus = Corruzione, povertà, fame, assenza di libertà individuali, violazione di diritti umani, disoccupazione, aumento del prezzo dei generi alimentari, malcontento popolare, desiderio di rinnovamento del regime politico |Mutamenti_territoriali = |Esito = |Schieramento1 = Forze governative di: EGY SYR 20px|border Libia TUN YEM MAR IRQ OMN SAU DZA JOR LBN SDN DJI BHR KWT |Schieramento2 = 20px|border Ribelli libici 20px|border Ribelli siriani Ribelli degli altri Paesi nominati |Comandante1 = |Comandante2 = |Effettivi1 = formatnum:2000000 soldati formatnum:35000 mercenari formatnum:3000 carri armati formatnum:5000 cannoni 1.000 aerei |Effettivi2 = formatnum:20000000 dimostranti formatnum:1200 carri armati formatnum:2400 cannoni formatnum:1300 aerei 500 aerei NATO (solo in Libia) |Perdite3 = formatnum:140000 morti in totale |note = }} Con Primavera araba (in arabo الربيع العربي al-Rabīʿ al-ʿArabī) si intende un termine di origine giornalistica utilizzato per lo più dai media occidentali per indicare una serie di proteste ed agitazioni cominciate tra la fine del 2010 e l'inizio del 2011. I paesi maggiormente coinvolti dalle sommosse sono la Siria, la Libia, l'Egitto, la Tunisia, lo Yemen, l'Algeria, l'Iraq, il Bahrein, la Giordania e il Gibuti, mentre ci sono stati moti minori in Mauritania, in Arabia Saudita, in Oman, in Sudan, in Somalia, in Marocco e in Kuwait. Le vicende sono tuttora in corso nelle regioni del Medio Oriente, del vicino Oriente e del Nord Africa. ==Storia== La rivolta cominciò il 18 dicembre 2010, in seguito alla protesta estrema del tunisino Mohamed Bouazizi, che si diede fuoco in seguito a maltrattamenti subiti da parte della polizia, il cui gesto innescò l'intero moto di rivolta tramutatosi nella cosiddetta Rivoluzione dei Gelsomini. Per le stesse ragioni, un effetto domino si propagò ad altri Paesi del mondo arabo e della regione del Nord Africa. In molti casi i giorni più accesi, o quelli dai quali prese avvio la rivolta, sono stati chiamati giorni della rabbia o con nomi simili. Nel 2011, quattro capi di Stato furono costretti alle dimissioni, alla fuga e in alcuni casi portati alla morte: in Tunisia Zine El-Abidine Ben Ali (14 gennaio 2011), in Egitto Hosni Mubarak (11 febbraio 2011), in Libia Muhammar Gheddafi che, dopo una lunga fuga da Tripoli a Sirte, fu catturato e ucciso dai ribelli il 20 ottobre 2011 e in Yemen Ali Abdullah Saleh (27 febbraio 2012). I sommovimenti in Tunisia portarono il presidente Ben Ali, dopo venticinque anni, alla fuga in Arabia Saudita. In Egitto, le imponenti proteste iniziate il 25 gennaio 2011, dopo diciotto giorni di continue dimostrazioni, accompagnate da vari episodi di violenza, costrinsero alle dimissioni (complici anche le pressioni esercitate da Washington) il presidente Mubarak dopo trent'anni di potere. Nello stesso periodo, il re di Giordania ʿAbd Allāh attuò un rimpasto ministeriale e nominò un nuovo primo ministro, con l'incarico di preparare un piano di "vere riforme politiche". Sia l'instabilità portata dalle proteste nella regione mediorientale e nordafricana, sia le loro profonde implicazioni geopolitiche, attirarono grande attenzione e preoccupazione in tutto il mondo. ==I fattori scatenanti== Le proteste hanno colpito non solo paesi arabi, ma anche alcuni Stati non arabi, come nel caso della Repubblica Islamica dell'Iran, che ha in un certo senso anticipato la primavera araba con le proteste post-elettorali del 2009-2010; i due casi hanno in comune l'uso di tecniche di resistenza civile, come scioperi, manifestazioni, marce e cortei e talvolta anche atti estremi come suicidi, divenuti noti tra i media come auto-immolazioni, e l'autolesionismo. Anche l'utilizzo di social network come Facebook e Twitter per organizzare, comunicare e divulgare determinati eventi è stato molto diffuso, a dispetto dei tentativi di repressione statale. La Primavera araba ha avuto lo scopo di portare o riportare le tradizioni del mondo arabo al potere. I social network tuttavia non sarebbero stati il vero motore della rivolta, secondo alcuni osservatori, per i quali "il network della moschea, o del bazar, conta assai più dì Facebook, Google o delle email". Alcuni di questi moti, in particolare in Tunisia ed Egitto, hanno portato a un cambiamento di governo, e sono stati identificati come rivoluzioni. I fattori che hanno portato alle proteste sono numerosi e comprendono la corruzione, l'assenza di libertà individuali, la violazione dei diritti umani e la mancanza di interesse per le condizioni di vita, molto dure, che in molti casi rasentano la povertà estrema. Anche la crescita del prezzo dei generi alimentari e la fame sono da considerarsi tra le principali ragioni del malcontento; questi fattori hanno colpito larghe fasce della popolazione nei Paesi più poveri nei quali si sono svolte le proteste, portando quasi a una crisi paragonabile a quella osservata nella crisi alimentare mondiale nel 2007-2008. Tra le cause dell'aumento dei costi, secondo Abdolreza Abbassian, capo economista alla FAO, vi fu la "siccità in Russia e Kazakistan, accompagnata dalle inondazioni in Europa, Canada e Australia, associate a incertezza sulla produzione in Argentina", a causa della quale i governi dei Paesi del Maghreb, costretti ad importare i generi commestibili, decisero per l'aumento dei prezzi dei prodotti alimentari di largo consumo. Altri analisti hanno messo in risalto il ruolo della speculazione finanziaria nel determinare la crescita del prezzo dei generi alimentari in tutto il mondo. Prezzi più alti si registrarono anche in Asia e in particolare in India, dove vi furono rialzi nell'ordine del 18%, e in Cina, con aumento dell'11,7% in un anno. ==Stati coinvolti== ===Tunisia=== Le proteste nel Paese iniziarono dopo il gesto disperato di un fruttivendolo, Mohamed Bouazizi, che il 17 dicembre 2010 si diede fuoco per protestare contro il sequestro da parte della polizia della propria merce. Il 27 dicembre il movimento di protesta si diffuse anche a Tunisi, dove giovani laureati disoccupati manifestarono per le strade della città e vennero colpiti duramente dalla polizia. Nonostante un rimpasto di governo il 29 dicembre, le rivolte nel paese non si placarono. Il 13 gennaio il presidente tunisino Ben Ali, in un intervento trasmesso dalla televisione nazionale, si impegnò a lasciare il potere nel 2014 e promise che avrebbe garantito la libertà di stampa. Il suo discorso però non calmò gli animi e le manifestazioni continuarono. Meno di un'ora dopo, venne decretato lo stato d'emergenza e imposto il coprifuoco in tutto il Paese. Poco dopo, il primo ministro Mohamed Ghannushi dichiarò di aver assunto la carica di presidente ad interim fino alle elezioni anticipate. In serata venne dato l'annuncio che Ben Ali, dopo ventiquattro anni al potere, aveva lasciato il Paese. A fine febbraio alcune decine di migliaia di manifestanti si radunarono nel centro di Tunisi per chiedere le dimissioni del governo provvisorio, insediatosi dopo la cacciata di Ben Ali. ===Egitto=== Il 25 gennaio, in seguito ai diversi casi di protesta estrema, in cui diverse persone si erano date fuoco, violenti scontri si svilupparono al centro del Cairo, con feriti ed arresti, durante le manifestazioni della giornata della collera, convocata da opposizione e società civile contro la carenza di lavoro e le misure repressive. Il fulcro delle manifestazioni è Piazza Tahrir, che si trova al centro della metropoli e rappresenta un punto nevralgico della capitale egiziana, ospitando importanti edifici amministrativi, hotel di lusso, l'università americana AUC e il Museo delle antichità egizie. Il 29 gennaio il presidente Hosni Mubarak licenziò il governo e nominò come suo vice l'ex capo dell'intelligence, ʿOmar Sulaymān Tuttavia gli scontri e le manifestazioni continuarono nelle città egiziane. Il 5 febbraio intanto si dimise l'esecutivo del Partito nazionale democratico di Mubarak, mentre il rais alcuni giorni dopo delegò tutti i suoi poteri a Sulaymān. L'11 febbraio il vice presidente annunciò le dimissioni di Mubarak mentre oltre un milione di persone continuavano a manifestare nel Paese. L'Egitto fu lasciato nelle mani di una giunta militare, presieduta dal feldmaresciallo Mohamed Hussein Tantawi, in attesa che venisse emendata la costituzione e che fosse predisposta la convocazione di nuove elezioni presidenziali. ===Libia=== Il 16 febbraio 2011 si verificarono nella città di Bengasi scontri fra manifestanti, irritati per l'arresto di un attivista dei diritti umani, e la polizia, sostenuta da sostenitori del governo. In tutto il Paese nel frattempo si tennero manifestazioni a sostegno del leader Mu'ammar Gheddafi. Il 17 febbraio si registrarono numerosi morti in accesi conflitti a Bengasi, città simbolo della rivolta libica che intendeva cacciare Gheddafi, al potere da oltre quarant'anni. Testimoni vicini ai ribelli riferirono inoltre che sarebbero avvenute vere e proprie esecuzioni da parte delle forze di polizia. Nella data del 17 febbraio, proclamata la giornata della collera, milizie giunte da Tripoli a Beida, nell'est della Libia, attaccarono i manifestanti, causando morti e numerosi feriti. Molti dei decessi registrati in Libia risultarono concentrati nella sola città di Bengasi, località tradizionalmente poco fedele al leader libico e più influenzata dalla cultura islamista. Il 20 febbraio il numero delle vittime si avvicinava ai 300 morti. Il sito informativo libico Libya al-Youm denunciò che i militari inviati dal regime libico per reprimere i manifestanti di Bengasi stanno usando in queste ore armi pesanti contro le persone riunite davanti al tribunale cittadino, come razzi Rpg e armi anti-carro. Il 21 febbraio la rivolta si allargò anche alla capitale Tripoli, dove i contestatori diedero fuoco a edifici pubblici. Nella stessa giornata a Tripoli si fece ricorso a raid dell'aviazione sui manifestanti per soffocare la protesta. Il 21 febbraio cominciarono i tradimenti politici: la delegazione libica all'Onu prese nettamente le distanze dal leader Muʿammar Gheddafi. Il vice-ambasciatore libico, Ibrahim Dabbashi, a capo della squadra diplomatica libica, accusò il Colonnello di essere colpevole di genocidio e di aver praticato crimini contro l'umanità. Il 20 ottobre 2011 Gheddafi venne catturato e ucciso vicino Sirte. Il suo cadavere fu poi sepolto nel deserto vicino a Misurata. ===Siria=== Il 26 gennaio Ali Akleh ad Amman si diede fuoco, in segno di protesta contro il governo siriano. A fine gennaio su Facebook vennero invocate manifestazioni in tutto il Paese dopo la preghiera settimanale islamica contro la monocrazia, la corruzione e la tirannia, nella prima giornata della collera del popolo siriano e della ribellione civile in tutte le città siriane. In un'intervista rilasciata al quotidiano statunitense Wall Street Journal, Bashar al-Assad, Presidente siriano, si disse convinto del fatto che fossero necessarie riforme e che si stesse costruendo una nuova era in Vicino Oriente. La mobilitazione indetta però per il 4 e 5 febbraio, in contemporanea con la giornata della partenza proclamata in Egitto, non ottenne il risultato sperato, e le adesioni risultarono scarse da parte della popolazione, complice anche il cattivo tempo. Il giorno prima si era rivelato un insuccesso il sit-in indetto davanti alla sede del Parlamento in segno di solidarietà con studenti, lavoratori e pensionati privi di reddito. Il 10 febbraio Damasco aprì definitivamente ai social network, e dopo cinque anni fece cadere il divieto che ne prevedeva l'oscuramento. La decisione di eliminare le limitazioni, secondo quanto riferì il quotidiano filo-governativo al-Waṭan (La patria), dimostrò la fiducia del governo nell'uso della Rete. Secondo l'opposizione, la libera accessibilità ai social network sarebbe stato un tentativo delle autorità siriane di contrastare attività sediziose contro il regime. Il 17 febbraio Tal al-Mallouhi, giovane blogger siriana, venne condannata a cinque anni di carcere dall'Alta Corte per la Sicurezza dello Stato, con l'accusa di aver lavorato per conto della CIA. {{citazione necessaria|Le sommosse popolari in Siria del 2011-2012 furono un moto di contestazione, simile a quelli che si svolsero nel resto del mondo arabo nello stesso periodo, e che interessò numerose città della Siria dal mese di febbraio del 2011. Le proteste, che assunsero connotati violenti sfociando in sanguinosi scontri tra polizia e manifestanti, avevano l'obiettivo di spingere il presidente siriano Bashar al-Assad ad attuare le riforme necessarie a dare un'impronta democratica allo stato. In virtù di una legge del 1963 che impediva le manifestazioni di piazza (formalmente revocata solo dopo diverse settimane di scontri), il regime procedette a sopprimere, anche ricorrendo alla violenza, le dimostrazioni messe in atto dalla popolazione, provocando un numero finora imprecisato di vittime tra i manifestanti e le forze di polizia. In seguito, dalla sostanzialmente pacifica ribellione popolare, anche a causa della risposta dura e violenta del regime, la Siria precipitò in una guerra civile.}} Tuttavia nel 2014, con l'affermarsi dell'ISIS e la cosiddetta 'balcanizzazione del territorio siriano', Assad assunse un ruolo nella guerra contro il Califfato, dalla quale l'immagine ottenne una riabilitazione. ===Iraq=== ===Yemen=== ==Episodi correlati== ===Conflitti e sommosse=== * [[Guerra civile siriana]] * [[Sommosse popolari in Bahrein del 2011-2014]] * [[Proteste in Giordania del 2011-2014]] ===Proteste in altri paesi arabi=== * [[Proteste in Algeria del 2010-2012]] * [[Proteste in Arabia Saudita del 2011-2014]] * [[Proteste a Gibuti del 2011]] * [[Proteste in Iraq del 2011]] * [[Proteste in Kuwait del 2011-2013]] * [[Proteste in Libano del 2011]] * [[Proteste in Mauritania del 2011-2012]] * [[Proteste in Marocco del 2011-2012]] * [[Proteste in Oman del 2011]] * [[Proteste in Marocco del 2011-2012#Proteste nel Sahara Occidentale|Proteste nel Sahara Occidentale del 2011]] * [[Proteste in Sudan del 2011]] * [[Rivolta yemenita]] ===Proteste in paesi non arabi=== * [[Proteste in Iran del 2011]] ==Note== ==Bibliografia== * AA. VV. (2011), "Il grande tsunami. Guerra di Libia, rivoluzione d'Egitto. Tremano I sauditi e l'Italia resta sola", in: ''Limes''. Rivista di geopolitica, 1. * AA. VV. (2011), "The New Arab Revolt: What Happened, What It Means, and What Comes Next", in: ''Council on Foreign Relations, Foreign Affairs'', Maggio-Giugno. * ABAZA, M. (2011), ''Revolutionary Moments in Tahrir Square'', American University of Cairo, 7 maggio, www.isa-sociology.org * ABDIH, Y. (2011), "Arab Spring: Closing the Jobs Gap. High youth unemloyment contributes to widespread unrest in the Middle East Finance & Development", in ''Finance & Development'' (International Monetary Fund), Giugno. * ANDERSON, L. (2011), Demystifying the Arab Spring: Parsing the Differences between Tunisia, Egypt, and Libya, in Foreign Affairs, Vol. 90, No. 3, May/June. * BEININ, J. - VAIREL, F. (2011), (a cura di), Social Movements, Mobilization, and Contestation in the Middle East and North Africa, Stanford, CA, Stanford University press. * CASTALDO, M., ''Dopo la primavera araba'', in "Rivista di Studi Politici Internazionali", a. 79 (2012), fasc. 313, pp. 35–47. * COHEN, R. (2011), A Republic Called Tahrir, in New York Times, 6 febbraio. *John L. Esposito, Tamara Sonn, John O. Voll. ''Islam and Democracy after the Arab Spring'' [1 ed.], 0195147987, 9780195147988, Oxford University Press, 2016. * GAUSE III, F. G. (2011), Why Middle East Studies Missed the Arab Spring: The Myth of Authoritarian Stability, in Foreign Affairs, July/August * GOLDSTONE, J. A. (2011), Understanding the Revolutions of 2011. Weakness and Reilience in Middle Eastern Autocracies, in Foreign Affairs, 1 may. * LONGO, P. & SCALEA, D. (2011), Capire le rivolte arabe. Alle origini del fenomeno rivoluzionario, Avatar-IsAG, Dublin-Roma. * LY MAMADOU, RENZI DARIO (2014), Dall'Egitto alla Siria. Il principio di una rivoluzione umana e i suoi antefatti, Prospettiva edizioni, Pontassieve (Fi). * MANDUCHI P. (a cura di, 2011), Voci del dissenso. Movimenti studenteschi, opposizione politica e processi di democratizzazione in Asia e in Africa, Emil di Odoya, Bologna. * PELLETREAU, R. H. (2011), Transformation in the Middle East: Comparing the Uprisings in Tunisia, Egypt and Bahrain, in Foreign Affairs, 24 february. * PHARES, W. (2010), Coming Revolution: Struggle for Freedom in the Middle East, New York, Simon & Schuster. * SBAILÒ, C. (2011), L'Egitto, tra mutamento di regime e transizione costituzionale, in DPCE – Diritto pubblico comparato ed europeo, pp. 341–372. * SBAILÒ, C. (2011), Nord Africa: la drammatica conclusione di un doppio ciclio politico-istituzionale, in Quaderni Costituzionali – Il Mulino, Vol. 3. * SBAILÒ, C. (2012), Principi sciaraitici e organizzazione dello spazio pubblico nel mondo islamico. Il caso egiziano, Padova, CEDAM, 2012. * SBAILÒ, C. (2012), Elezioni presidenziali in Egitto: quando le Corti vogliono guidare le transizioni. QUADERNI COSTITUZIONALI, vol. 3 * SBAILO' C (2012). La riespansione del principio ordinatore islamico. Riflessioni comparatistiche e di dottrina costituzionale sulla "Primavera araba". DIRITTO PUBBLICO COMPARATO ED EUROPEO * STRUBLE, R. JR. (2011), Libya and the Doctrine of Justifiable Rebellion, Catholic Lane, August. 22.2015 * TOZZO, D. (2015), Rivoluzioni permanenti. 327 anni di rivolte e oltre, Edizioni Efesto, Roma, 2015