sport
 ==Collegamenti esterni== * {{cita web|http://www.fie.ch|Federazione internazionale di scherma}} * {{cita web|http://www.sportmedicina.com/scherma.htm|Storia della scherma}} * {{cita web|http://www.maestridischerma.it|Associazione Italiana Maestri di Scherma}} [[Hockey su prato]] {{Sport |Nome = Hockey su prato |Immagine =Field_hockey.jpg |Dimensione = 300 |Didascalia = Una partita di hockey su prato |Federazione = FIH |Invenzione = Tra il 1863 ed il 1875 |NumeroPraticanti = |NumeroSocietà = |ComponentiSquadra = 11 |Contatto = |Genere = Maschile e femminile |IndoorOutdoor = Outdoor |Campo = Campo rettangolare |Olimpico = Si |DetentoreMondiale = Australia (2010) }} L'hockey su prato è uno sport di squadra facente parte della famiglia degli sport hockeistici. Si gioca sia su campi in erba naturale che su superfici sintetiche. Nell'hockey due formazioni di 11 giocatori con bastoni ricurvi in legno o materiali compositi si fronteggiano con l'obiettivo di mandare una palla di piccole dimensioni nella porta avversaria, difesa da un portiere. Si usa chiamarlo hockey su prato in Canada, Stati Uniti. Una variante molto diffusa dell'hockey su prato è l'hockey su prato indoor, versione ridotta della disciplina che si gioca in palestra con sponde e squadre composte da 4 giocatori più un portiere nelle stagioni in cui i campi da hockey su prato sono impraticabili per ragioni atmosferiche. Quasi tutti i club in Europa partecipano quindi ad una stagione prato e una stagione indoor. ==Regole== ===Il campo di gioco=== È una disciplina sportiva che ha molte somiglianze con il calcio, nonostante si usi un attrezzo per colpire la palla. Il terreno di gioco è rettangolare, preferibilmente in materiale sintetico (ma può essere di erba o altro materiale), e ha dimensioni di 91,40 m × 55,00 m (100 × 60 iarde). Al centro dei due lati più corti vi sono 2 porte che misurano 3.66 m x 2.14 m (12x7 piedi), davanti alle quali vi sono 2 aree (zone di tiro) quasi semi-circolari di 14.63 m (16 iarde). ===Il gioco=== Gli 11 giocatori possono essere sostituiti con panchina di 5 elementi — le sostituzioni sono continue e senza limitazioni. La partita, diretta da due arbitri, è composta da 4 tempi di 15 minuti ciascuno, con intervallo di 2-15 minuti. Le regole principali prevedono che sia vietato giocare la palla con la parte tonda del bastone, giocare la palla verso un avversario in maniera pericolosa (per esempio alzandola - ad eccezione di quando si tira in porta), giocare con il bastone sopra l'altezza delle spalle, oppure frapporsi volontariamente tra la pallina che si sta giocando e l'avversario in modo da impedirgli di intervenire. È però possibile alzare la pallina: o non superando il ginocchio dell'avversario o effettuando dei passaggi scavalcando l'avversario con la pallina (i cross nel calcio) se la distanza tra quest'ultimo ed il tiratore lo consente. Per effettuare questo tipo di tiro chiamato flick bisogna che tra il tiratore e l'avversario ci siano 5 metri. Inoltre per poter ricevere questo tipo di tiro bisogna mantenere sempre 5 metri di distanza dall'avversario. Dalla stagione 2008/2009 si sono inserite due nuove regole: * le rimesse laterali ed i falli di gioco non prevedono più il passaggio obbligatorio, ma consentono al battitore di iniziare direttamente una nuova azione (self-pass); * dalla distanza di 22 iarde da fondo campo avversario, non è più possibile eseguire un passaggio direttamente verso l'area. Inoltre è vietato toccare la palla con qualsiasi parte del corpo — escluso il portiere all'interno della propria area di tiro. Una rete può essere segnata solo se la palla viene giocata da un giocatore all'interno dell'area di tiro. Interessante notare che nell'hockey su prato non esiste la posizione di fuorigioco, in modo da favorire tattiche improntate alla velocità e ai ribaltamenti continui di fronte d'attacco. Il buon giocatore deve possedere tre qualità tecnico-tattico-fisiche basilari: destrezza, agilità e capacità di valutazione tattica del gioco. Ma una caratteristica di questo sport è da ricercare in ambito culturale. L'hockey è, infatti, uno sport che si considera da veri gentiluomini, dove le doti morali e comportamentali sono messe al primo posto. Nella seconda parte della stagione 2014/2015 sono subentrate nuove regole che vanno a sostituire alcune regole vecchie tra cui: * il corner lungo: ora la rimessa si batte sulla linea dei 22 m perpendicolarmente a dove è uscita la palla da fondo campo * ricevere le palle alte: ora la palla si può ricevere anche se la mazza è sopra le spalle.. ==Storia== L'hockey su prato è un gioco che ha origini molto antiche, si pensa che i primi a praticarlo furono i persiani; altri pensano che derivi dalla disciplina giapponese chiamata Dakyu; in seguito si diffuse in tutto il mondo, e tuttora è diffuso a macchia di leopardo anche in Italia soprattutto in Sardegna, Liguria, Piemonte Emilia-Romagna e Veneto, dove ha una buona diffusione. Tracce di giochi con bastone e palla sono attestate presso ogni civiltà. Dovunque (anche in Grecia) sono state rinvenute sculture, dipinti, manufatti decorati con scene raffiguranti giochi simili all'hockey. Nell'Europa medioevale l'hockey era assai popolare. Ma è soprattutto nelle Isole Britanniche e in Francia che l'hockey su prato ha trovato terreno fertile. Tra il 1863 ed il 1875, in Inghilterra, l'hockey moderno, insieme al football e al rugby, prende forma definitiva, con la nascita della relativa federazione. Nel 1861 nacque il primo club di hockey e in pochissimo tempo, con l'ingresso di tante altre formazioni, viene tracciato il primo regolamento ufficiale di gioco. Sotto la spinta dell'imperialismo britannico, l'hockey su prato si diffuse in tutto il mondo e in special modo proprio nelle colonie. Infatti, è fra gli sport attualmente più popolari in Argentina, India, Pakistan, Australia e Nuova Zelanda, nazioni che da sempre fanno parte, assieme alle europee Germania, Paesi Bassi, Inghilterra, del vertice dell'hockey mondiale. Fino agli anni settanta la disciplina è stata dominata dalle nazionali indiana e pakistana, fino a quando l'introduzione dei campi sintetici, dei materiali sintetici in bastoni e palline hanno portato alla definizione di una nuova tecnica di gioco in cui le squadre europee regnavano , Olanda e Germania in particolare. Oggi la nazionale più forte al mondo è la nazionale australiana prima nel rank e attuale detentrice della coppa del mondo. ===In Italia=== Nonostante sperimentazioni sporadiche fossero in corso dall'inizio del secolo, l'anno di nascita dell'hockey su prato italiano è da ricondurre al 1935: sotto la spinta delle imminenti Olimpiadi di Berlino, le autorità sportive dell'epoca decisero che era giunto il momento di introdurre definitivamente questo sport in Italia. Posero la nascente disciplina fra gli sport da praticare (Federazione Pattinaggio). Entrata a far parte della Federazione Italiana Pattinaggio a Rotelle nel 1936, questa disciplina raggiunse nell'ambito della Federpattinaggio la sua "autonomia tecnico-organizzativa" nell'Assemblea di Spoleto del febbraio 1957 con la costituzione di una apposita Commissione Nazionale per l'Hockey su Prato (che rimase in vita fino al 1960). La Commissione era presieduta da Giovanni Battista Brinchi Giusti. Negli anni cinquanta, l'arrivo di tecnici stranieri, su iniziativa di Mario Zovato, favorirono una crescita del livello tecnico che portò la squadra nazionale a partecipare ai Giochi Olimpici del 1952 e del 1960. L'organismo assunse quindi dal 1967 al 1970 - sempre all'interno della Federazione Italiana Hockey e Pattinaggio - la denominazione di Commissione per l'Hockey su Prato e dal 29 gennaio 1970 al 1973 quello di Commissione Italiana Hockey su Prato. Riconosciuta dal CONI quale "aderente" il 29 settembre 1973 come Federazione Italiana Hockey su Prato (FIHSP), divenne effettiva il 18 gennaio 1978. Dal 18 novembre 1984 ha preso la denominazione Federazione Italiana Hockey. La squadra italiana che finora si è maggiormente distinta e che vanta il più ricco palmarès è la S. G. Amsicora di Cagliari. ===In Inghilterra=== È il paese dove l'hockey su prato ha visto gli albori, che ha introdotto delle regole, la connotazione di sport "da gentiluomini" e che poi lo ha esportato in tutto il mondo. Già dal 1895 le hockeiste, in Inghilterra, dopo aver "scandalosamente" stabilito di adottare le medesime regole di gioco (ma col gonnellino) della già costituita Hockey Association (maschile), chiesero con forza di entrare a farne parte, ricevendo un netto rifiuto. Nacque la separatissima federazione femminile inglese (ancora oggi vige la norma che nessun uomo possa avere cariche direttive nelle società e nella federazione femminile inglese) e successivamente la federazione internazionale esclusivamente femminile (IFWHA), la quale solo nel 1982 accettò di fondersi con la Federazione Internazionale di Hockey. ==Competizioni di hockey su prato== ===Giochi olimpici=== Le olimpiadi di hockey su prato sono la competizione hockeistica più antica tra le grandi competizioni hockeistiche internazionali. L'hockey è il secondo sport di squadra, dopo il calcio, per presenze alle olimpiadi. India e Pakistan hanno dominato la competizione fino agli anni settanta. Da lì in poi si è vista la crescita delle nazionali europee, sudamericane ed oceaniche. Si svolge ogni quattro anni come l'Hockey World Cup. ===Hockey World Cup=== La coppa del mondo di hockey su prato è la più importante manifestazione internazionale di hockey per nazionali insieme alle olimpiadi. Nasce negli anni settanta e si svolge ogni quattro anni come le olimpiadi. ===Champions Trophy=== L'Hockey Champions Trophy è un trofeo per nazionali che si disputa ogni anno tra le 8 nazionali con il rank più alto. La manifestazione è attiva dal 1978 per le formazioni maschili e dal 1987 per quelle femminili. ===Champions Challenge=== La FIH Hockey World League (competizione che ha sostituito Il Champions Challenge) è una competizione che si disputa ogni anno tra le nazionali che ricoprono le posizioni dalla nova alla sedicesima nel rank mondiale. ===Champions Challenge II=== È una competizione che si disputa ogni anno tra le nazionali che ricoprono le posizioni dalla diciassettesima alla ventiquattresima nel rank mondiale. ===EuroHockey Nations Championship=== Il Campionato europeo di hockey su prato è la più importante competizione europea per nazionali. Si tiene ogni due anni ed è nato nel 1970 (maschile). ===Euro Hockey League=== La Euro Hockey League è la più importante competizione europea di hockey su prato per club. È organizzata ogni anno dalla European Hockey Federation. ===Campionato italiano di hockey su prato=== Il Campionato italiano di hockey su prato è il principale evento sportivo per i club italiani di hockey su prato. Si compone di tre livelli ed è organizzato dalla FIH. ===Coppa Italia=== Nato nel 1990, dopo il campionato italiano è il secondo trofeo per importanza destinato ai club italiani. ==Altri progetti== ==Collegamenti esterni== * {{Thesaurus BNCF}} [[Nuoto sincronizzato]] {{Sport |Nome = Nuoto sincronizzato |Immagine = Open Make Up For Ever 2013 - Combination - Russia - 14.jpg |Dimensione = 270 px |Didascalia = La squadra russa di nuoto sincronizzato agli Open francesi del 2013 |Federazione = FINA |Invenzione = |NumeroPraticanti = |NumeroSocietà = |ComponentiSquadra = |Contatto = No |Genere = Femminile, misto |IndoorOutdoor = Indoor |Campo = Piscina |Olimpico = dal 1984 |DetentoreMondiale = }} Il nuoto sincronizzato è uno sport acquatico, inquadrato come disciplina tecnico-combinatoria, che unisce nuoto, ginnastica e danza, in cui gli atleti eseguono esercizi coreografici in acqua in sincronia con la musica e tra tutti i componenti l'esercizio. Essi riescono a sentire la musica anche sott'acqua grazie a degli altoparlanti stagni detti "subacquei". Le competizioni si dividono in esercizi tecnici ed esercizi liberi. Sia gli esercizi tecnici che quelli liberi possono essere di singolo, doppio o duo, o di squadra. Gli esercizi liberi comprendono anche l'esercizio di combinato. Il nuoto sincronizzato richiede capacità acquatiche, forza, resistenza, flessibilità, grazia, abilità artistica, un'esatta coordinazione dei tempi e padronanza dell'apnea subacquea. Questo sport fa parte del programma olimpico a partire dai Giochi di Los Angeles 1984. Nato come sport tipicamente femminile, con il passare degli anni anche gli uomini hanno cominciato ad affacciarsi a questa disciplina fino ad iniziare a gareggiare a livello ufficiale. In ambito internazionale la prima competizione in duo misto, formato da un uomo e da una donna, è avvenuta durante i Campionati mondiali di Kazan' 2015. L'attività agonistica per tutte le specialità del nuoto a livello locale e nazionale è regolata dalla Federazione Italiana Nuoto (FIN). L'attività agonistica internazionale è regolata dalla Federazione Internazionale del Nuoto (FINA), a cui sono affiliate le varie federazioni nazionali. Le atlete del nuoto sincronizzato vengono comunemente chiamate sincronette. I loro movimenti sono scanditi all'unisono, contando in otto tempi per ottenere contemporaneamente la massima sincronizzazione. ==Storia== Sviluppato a cavallo del XX secolo, alle origini il nuoto sincronizzato era noto come balletto acquatico. La prima competizione si svolse a Berlino nel 1891. In quei tempi si formarono molti club di nuoto. Divenuto già noto come sport, spesso si assisteva a esibizioni di questa disciplina all'interno dei music-hall nei grandi teatri di varietà di Londra o Glasgow dotati per l'occasione di enormi vasche di acqua poste sul palco. Nel 1907 l'australiana Annette Kellerman rese popolare questo sport grazie alle sue esibizioni all'interno di una vasca di vetro, come ballerina subacquea, al New York Hippodrome. Altro importante personaggio legato a questo sport fu Kay Curtis, la quale ebbe il merito di introdurre le prime tipiche figure e formazioni. Fu durante la presentazione del suo spettacolo The Kay Curtis Modern Mermaids, organizzato a Chicago nel 1934, che venne utilizzato per la prima volta il termine "nuoto sincronizzato" riconosciuto ufficialmente dall'Amateur Athletic Union (AAU) in seguito nel 1941. Nel 1979 Kay Curtis venne introdotta nell'International Swimming Hall of Fame come riconoscimento al suo fondamentale contributo per lo sviluppo di questo sport. Anche l'attrice e campionessa di nuoto Esther Williams contribuì a rendere popolare il nuoto sincronizzato, partecipando a film hollywoodiani quali Bellezze al bagno (1944) e la La ninfa degli antipodi (1952). ==Competizione== Per le nuotatrici della categoria assoluta, ovvero maggiori di 18 anni, la competizione prevede un esercizio tecnico e un esercizio libero. Per entrambe gli esercizi i giudici assegnano un punteggio in base alla qualità tecnica, grazia, delicatezza, alla creazione artistica in sincronia con la musica, verificando la forza, l'altezza di ogni figura e il rispettivo atteggiamento (espressione artistica), avendo a disposizione un massimo di 10 punti. Le atlete possono essere penalizzate se toccano il fondo della piscina, toccano i bordi, o si esibiscono stancamente senza alcuna grazia o sorriso. Il tipo di esercizio varia a seconda della categoria ed età delle nuotatrici. ===Esercizio tecnico=== Le nuotatrici devono realizzare una serie di elementi obbligatori, con relativo coefficiente di difficoltà assegnato, entro un determinato limite di tempo. Nelle gare individuali si hanno a disposizione 2 minuti di tempo per eseguire 6 elementi obbligatori; nel duo, 2 minuti e 20 secondi per eseguire 8 elementi senza effettuare movimenti a specchio; mentre nelle gare a squadre si hanno a disposizione 2 minuti e 50 secondi per eseguire 9 elementi e almeno una formazione circolare e una retta. L'esercizio tecnico può rappresentare il 50% del punteggio finale nella gara, oppure può essere valutato e quindi premiato indipendentemente dall'esercizio libero assegnando così due differenti medaglie. I limiti di tempo hanno un margine inferiore e superiore pari a 15 secondi, per assicurare una certa flessibilità all'esercizio. I tempi variano a seconda della categoria e della fascia di età delle atlete, riducendosi al diminuire dell'età. ===Esercizio libero=== Le nuotatrici possono personalizzare la loro esibizione senza la necessità di realizzare alcun elemento obbligatorio. Spesso le atlete iniziano con coreografie fuori dalla piscina, avendo a disposizione 10 secondi per tuffarsi in acqua. I tempi di durata dell'esercizio libero sono di 3 minuti per il solo, 3 minuti e 30 secondi per il duo, 4 minuti per la squadra e 5 minuti per il combinato. L'esercizio libero vale il 50% del punteggio finale nella gara, fatto salvo per quanto già detto in precedenza. ==Balletti== ===Singolo o solo=== Le nuotatrici creano degli esercizi o "routine" formati dalle combinazioni di posizioni di base e transizioni, chiamate "figure". Durante le gare utilizzano transizioni creative per muoversi da un lato all'altro della piscina, in modo da potere eseguire l'esercizio in modo agevole. ===Duo=== Il duo esige una perfetta coordinazione delle due nuotatrici, oltre a una buona sincronizzazione con il corpo della compagna. Nell'esercizio libero le atlete non sono obbligate a realizzare le figure simultaneamente, ma i loro movimenti devono essere artisticamente coordinati. Si può anche sollevare e sorreggere la compagna. ===Squadra=== La squadra, composta da 4 a 8 nuotatrici, deve agire perfettamente sincronizzata, anche se non tutte le atlete realizzano le stesse figure. Le esibizioni a squadre richiedono molto allenamento in comune. Nelle competizioni ufficiali, nella categoria assoluta è previsto un esercizio tecnico e un esercizio libero. ===Combinato=== Il combinato è simile alla squadra ma include delle figure realizzate in modo individuale, oltre a essere costituito da un massimo di 10 atlete. In una medesima coreografia le nuotatrici nuotano prima tutte insieme, alternando in seguito esercizi di singolo, duo, trio e così via finché le atlete non si riuniscono a nuotare nuovamente tutte insieme. Si noti che il combinato è un esercizio libero. ==Giudizio== ===Programma libero=== Per quanto riguarda i programmi liberi, tre giurie composte da 5 o 7 giudici valutano rispettivamente il merito tecnico, l'impressione artistica e la difficoltà avendo a disposizione un totale di dieci punti da assegnare alle routine. Ciascuna delle tre diverse valutazioni concorre a determinare il punteggio finale. Il merito tecnico comprende i seguenti componenti: *Esecuzione: le tecniche di nuoto, la propulsione, la precisione delle formazioni; *Sincronismo: la precisione dei movimenti all'unisono tra le nuotatrici e con l'accompagnamento musicale. L'impressione artistica comprende i seguenti tre componenti: *Coreografia: la varietà, la creatività, lo spaziare nella vasca, le formazioni e le transizioni; *Interpretazione della musica: l'utilizzo della musica; *Modo di presentazione: controllo totale dell'esercizio. Infine la valutazione della difficoltà comprende appunto la difficoltà di tutti i movimenti e del sincronismo. ===Programma tecnico=== Per quanto riguarda i programmi tecnici, tre giurie composte da 5 o 7 giudici valutano rispettivamente lesecuzione'', limpressione e gli elementi'' avendo a disposizione un totale di dieci punti da assegnare alle routine. Ciascuna delle tre diverse valutazioni concorre a determinare il punteggio finale. L'esecuzione comprende i seguenti componenti: *Esecuzione: livello di eccellenza nell'esecuzione di tutti i movimenti senza coefficiente di difficoltà assegnato; *Sincronismo: la precisione dei movimenti all'unisono tra le nuotatrici e con l'accompagnamento musicale. L'impressione comprende i seguenti quattro componenti: *Difficoltà: difficoltà di tutti i movimenti senza coefficiente di difficoltà assegnato e del sincronismo; *Coreografia: la varietà, la creatività, lo spaziare nella vasca, le formazioni e le transizioni; *Interpretazione della musica: l'utilizzo della musica; *Modo di presentazione: controllo totale dell'esercizio. Infine la valutazione degli elementi riguarda l'esecuzione di ciascun elemento obbligato con relativo coefficiente di difficoltà assegnato. ==Giochi olimpici== Il nuoto sincronizzato fece il suo debutto come sport dimostrativo durante i Giochi di Helsinki 1952, registrando in seguito una seconda presenza durante i Giochi di Roma 1960. Fu inserito tra gli sport olimpici ufficiali solamente nel 1984, in occasione dei Giochi della XXIII Olimpiade ospitati a Los Angeles. In precedenza, nel 1968, il nuoto sincronizzato venne ufficialmente riconosciuto dalla FINA come quarto sport acquatico dopo nuoto, tuffi da piattaforma e pallanuoto. Dal 1984 al 1992, ovvero per le sue prime tre presenze alle Olimpiadi, il nuoto sincronizzato prevedeva competizioni di singolo e di duo. In seguito il singolo venne accantonato in favore delle competizioni a squadre. ==Campionati mondiali== I Campionati mondiali di nuoto sono la competizione internazionale, con cadenza biennale, dedicata agli sport acquatici. Il nuoto sincronizzato vi entrò a far parte nel 1973 e fino al 2001 prevedeva gare di singolo, duo e a squadre. Nel 2003 si aggiunse il combinato; a partire dal 2007 le gare di singolo, duo e a squadre furono divise tra routine tecniche e libere (in precedenza erano solamente libere). Dal 2015 è stata aperta la partecipazione anche agli uomini, introducendo il duo misto con distinte routine tecniche e libere. In totale vengono quindi attualmente assegnati 9 titoli mondiali.