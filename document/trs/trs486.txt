sport
 ==Collegamenti esterni== *{{cita web|http://www.rollersports.org/|FIRS – Fédération Internationale de Roller Sports|lingua=en}} *{{cita web|http://cerh.eu/|CERH – Comité Européen de Rink-Hockey|lingua=fr en pt}} *{{cita web|http://www.fihp.org/|FIHP – Federazione Italiana Hockey e Pattinaggio}} *{{cita web|http://www.legahockey.it|Lega Nazionale Hockey}} *{{cita web|http://hoqueipatins.cat/|HoqueiPatins.cat}} [[Pentathlon moderno]] Il pentathlon moderno è uno sport multidisciplinare in cui gli atleti competono in cinque diverse discipline: * [[tiro a segno]]; * [[nuoto]]; * [[scherma]]; * [[equitazione]]; * [[Corsa (sport)|corsa]]. L'aggettivo "moderno" serve a distinguerlo dall'"antico" pentathlon che veniva praticato nelle Olimpiadi antiche, le cui cinque prove erano salto in lungo, lancio del giavellotto, corsa, lancio del disco e lotta. ==Storia== Il pentathlon moderno fu inventato dal barone Pierre de Coubertin, il fondatore dei moderni Giochi olimpici. Così come nell'antichità le cinque prove del pentathlon servivano a saggiare le capacità del soldato ideale dell'epoca, de Coubertin pensò ad una competizione che simulasse l'esperienza di un soldato della sua epoca (a cavallo tra l'Ottocento e il Novecento) dietro le linee nemiche: doveva cavalcare un cavallo non suo, combattere con la pistola e con la spada, nuotare, e correre. La prima gara di pentathlon moderno si svolse alle Olimpiadi del 1912, e venne vinta dallo svedese Gösta Lilliehöök. Lo statunitense George Patton, che sarebbe poi diventato il Generale Patton della seconda guerra mondiale, arrivò quinto. Data l'ispirazione militare, la competizione era solo maschile; soltanto da Sydney 2000 è stata istituita anche la gara per le donne. Dai Giochi del 1952 venne aggiunta anche la prova a squadre, poi soppressa dal 1992. A partire dal 1949, negli anni non olimpici si svolge il campionato del mondo. Originariamente la competizione si svolgeva in quattro o cinque giorni, la gara di tiro a segno utilizzava pistole a fuoco (calibro 22) e si usavano sagome poste a distanza di 25 m che alternativamente rimanevano chiuse per 7 secondi e si aprivano per 3 secondi (tempo utile per alzare l'arma, mirare e fare fuoco); la prova consisteva di 2 serie di 5 colpi di prova e di 4 serie di gara per un totale di 20 colpi. Il torneo di scherma si svolgeva in una giornata intera ed ogni assalto poteva durare 3', tempo necessario per tirare la sola stoccata che ne decretava il vincitore; tutti i concorrenti dovevano incontrare ogni altro partecipanti del torneo. Il concorso di equitazione utilizzava 15 ostacoli per 18 salti totali (gabbia e doppia gabbia) e gli ostacoli potevano avere un'altezza massima di 1.20 metri. Il percorso di corsa era di 4000 m campestri con un dislivello massimo di 60 m e la prova di nuoto prevedeva 300 m in cui era permesso di usare lo stile preferito. Durante il corso degli anni la disciplina del Pentathlon ha subito numerose ed importanti modifiche fino alla 1996 dove si è passati alla gara in un'unica giornata (one-day competition) per velocizzare l'intera durata della gara nel tentativo di far fronte alle richieste del CIO di adeguare la competizione alle esigenze del mondo commerciale e televisivo che necessita di tempi sempre più stretti e veloci. Dal 1912, anno della sua introduzione, il pentathlon moderno ha sempre fatto parte del programma olimpico. A ciò si aggiunga che è l'unica competizione creata appositamente per le Olimpiadi moderne, ideata da De Coubertin stesso. Tuttavia per la sua scarsa popolarità e diffusione, al di fuori dell'Europa orientale, viene considerato uno dei possibili candidati all'esclusione dai futuri Giochi olimpici. Il CIO ha dichiarato che non intende aumentare il numero di sport presenti nel programma olimpico, quindi l'entrata di nuove discipline comporterà l'eliminazione di altre. La massima autorità mondiale del pentathlon moderno è l'Unione Internazionale Pentathlon Moderno (UIPM), mentre in Italia è la Federazione Italiana Pentathlon Moderno (FIPM). ==Discipline== La versione attuale del pentathlon moderno combina cinque discipline sportive in quattro eventi: * [[Scherma]]: l'arma utilizzata è la [[spada (arma)|spada]]. La gara si svolge con la formula del cosiddetto [[girone all'italiana]] (round robin), cioè ogni concorrente affronta a turno tutti gli avversari. Ogni assalto dura un minuto, e il primo che mette a segno una stoccata vince. Se in un minuto nessuno mette a segno la stoccata, entrambi perdono l'assalto. C'è inoltre un round bonus: gli ultimi due si affrontano e chi vince affronta il terzultimo, e così via fino a esaurimento. * [[Nuoto]]: la prova si svolge sui 200 metri. Lo stile è libero, cioè si possono nuotare a scelta tutti e quattro gli stili ma, essendo il [[crawl]] quello più veloce, è piuttosto infrequente che gli atleti scelgano altri stili. I concorrenti vengono suddivisi in batterie in base alla migliore prestazione dell'anno. * [[Equitazione]]: si tratta di [[salto ostacoli]] su un tracciato lungo 350-450 metri su cui sono posti 12 ostacoli per un totale di 15 salti (sono comprese una gabbia e una doppia gabbia). L'abbinamento tra cavaliere e cavallo avviene per sorteggio, dopo il quale il cavaliere ha a disposizione 20 minuti prima della partenza della prova per conoscere il cavallo ed effettuare un massimo di 5 salti di riscaldamento. * Combined Event: è una prova combinata di tiro e corsa (fino al 2008 erano separati) nella quale si alternano una serie di tiro (in cui si devono colpire 5 bersagli) e 800 m di corsa da eseguire per quattro volte per un totale di 20 bersagli e 3200 m . I colpi di tiro si effettuano in posizione eretta con pistola laser ed il bersaglio è fisso e posto ad una distanza di 10 metri, essa inoltre va caricata ad ogni colpo. == Campioni olimpici == ==Campioni del Mondo== ===Individuale maschile=== ===Individuale femminile===