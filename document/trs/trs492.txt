sport
 ==Collegamenti esterni== * {{Treccani|lotta||accesso=4 agosto 2015}} * [http://www.fijlkam.it FIJLKAM] (Federazione Italiana Judo, Lotta, Karate e Arti Marziali) * {{cita web|http://www.fila-wrestling.com/|Federazione internazionale sulla Lotta}} * {{cita web|http://lottagrappling.altervista.org/|Lotta Grappling. Sito dedicato alla Lotta}} * {{cita web|http://judoinfo.com/techdrw.htm|tecniche di judo di sottomissione e immobilizzazione}} * {{cita web|http://www.lockflow.com/techniques.php|Spiegazioni illustrate delle tecniche di lotta a terra}} * {{cita web|http://judoinfo.com/techjudo.htm|tecniche di judo}} [[Ginnastica]] La ginnastica è un termine che indica vari sport che prevedono l'esecuzione da parte degli atleti, detti ginnasti, di sequenze più o meno lunghe di movimenti che generalmente richiedono forza, elasticità e abilità cinestetica (la cosiddetta coordinazione). La ginnastica è sicuramente uno degli sport più antichi: esso si è sviluppato a partire dagli esercizi che i soldati dell'antica Grecia eseguivano per rimanere in forma, dagli esercizi per migliorare l'abilità di salire e scendere da cavallo e dalle tecniche acrobatiche circensi. ==Discipline== La ginnastica contemporanea è disciplinata principalmente dalla Federazione Internazionale di Ginnastica, che riconosce sei discipline ben distinte: * [[Ginnastica artistica]] * [[Ginnastica ritmica]] * [[Trampolino elastico]] * [[Ginnastica aerobica (sport)|Ginnastica aerobica]] * [[Ginnastica acrobatica]] * [[Ginnastica per tutti]] Esistono poi altre discipline ginniche non riconosciute dalla FIG, ma disciplinate da federazioni continentali o nazionali, come la ginnastica attrezzistica, la ginnastica ritmica maschile, il TeamGym, il twirling, il tumbling. ==Le discipline olimpiche== ===Ginnastica artistica=== La ginnastica artistica è l'unica specialità sempre presente fin dalla prima edizione dei giochi olimpici anche se solo nella sua versione maschile. In realtà, la ginnastica artistica è suddivisa in maschile e femminile, non solo per la tipologia di esercizi ma anche per le diverse caratteristiche messe in risalto dagli stessi: la forza e la coordinazione per gli uomini, l'elasticità e la leggerezza per le donne. Per le donne gli attrezzi sono quattro: la trave, le parallele asimmetriche, il volteggio e il corpo libero con accompagnamento musicale; mentre per gli uomini gli attrezzi sono sei: il corpo libero, il volteggio, la sbarra, le parallele simmetriche, il cavallo con maniglie e gli anelli. Fino a qualche tempo fa erano previste l'esecuzione di esercizi obbligatori nelle fasi eliminatorie delle competizioni, e di esercizi liberi in quelle finali. ===Ginnastica ritmica=== La ginnastica ritmica è riservata alle donne e, a differenza di quella artistica, prevede solamente esercizi a corpo libero, compiuti sempre con accompagnamento musicale, da eseguirsi però con l'ausilio di 5 attrezzi (la palla, il nastro, le clavette, la fune ed il cerchio). Nell'esibizione la ginnastica ritmica dà molto risalto agli aspetti più legati alla danza, la componente estetica e quella coreografica, rispetto ad altri come forza e velocità. La specialità prevede anche una gara a squadre. La ginnastica ritmica è disciplina olimpica ufficiale dal 1984. ===Trampolino elastico=== La disciplina del trampolino elastico nacque nel XIX secolo e prevede che gli atleti eseguano una serie di evoluzioni acrobatiche in volo. I ginnasti saltano su di un tappeto elastico ed eseguono salti mortali e carpiati seguendo un programma obbligatorio ed uno libero. Sono previste, ma non alle Olimpiadi, anche gare di trampolino sincronizzato. I due atleti impegnati, ognuno su di un trampolino devono cercare di curare anche l'aspetto coreografico e la sincronizzazione del loro esercizio. Il trampolino ginnico con elastico è diventato sport olimpico nel 2000 a Sydney. ==Le discipline dei Giochi Mondiali== Le discipline di ginnastica ammesse ai giochi mondiali sono: ginnastica acrobatica, ginnastica aerobica, ginnastica ritmica, tumbling e Ginnastica artistica. ===Altre discipline=== Tra le altre discipline della ginnastica si possono tenere conto: * [[Ginnastica attrezzistica]] * [[TeamGym]] * [[Twirling]] ==Altri progetti== ==Collegamenti esterni== * {{Thesaurus BNCF}} [[Ginnastica artistica]] {{Sport |Nome = Ginnastica artistica |Immagine = Afanasyeva floor routine Mexican Open 2011.webm |Dimensione = |Didascalia =Ksenia Afanasyeva esegue un esercizio al corpo libero |Federazione = Federazione Internazionale di Ginnastica |Invenzione = |NumeroPraticanti = |NumeroSocietà = |ComponentiSquadra = |Contatto = no |Genere = Femminile, Maschile |IndoorOutdoor = indoor |Campo = |Olimpico = dal 1896 |DetentoreMondiale = |DetentoreOlimpico = }} La ginnastica artistica è una disciplina della ginnastica ed uno sport individuale olimpico, sia maschile sia femminile. L'atleta di tale disciplina, il ginnasta, deve essere dotato di forza e velocità, elevata mobilità articolare, e deve seguire un allenamento molto lungo a causa dei numerosissimi elementi di coordinazione (alcuni dei quali controintuitivi, come i salti all'indietro). I principali elementi, come ad esempio la capovolta, la ruota o la verticale, possono comunque essere appresi anche in età adulta. ==Storia della ginnastica artistica== Le origini della ginnastica artistica sono molto antiche; si possono individuare in diverse culture, quali quella cinese, egizia e micenea. Per quanto riguarda i Greci, la ginnastica fu prima praticata dai Dori. Si deve però precisare che gli antichi, per «ginnastica artistica» (corpo libero ed attrezzi), non intendevano quello che intendiamo noi oggi, bensì quegli esercizi fisici che corrispondono all'attuale atletica leggera, alla lotta, al pugilato. La ginnastica non incontrò eccessivo favore nell'età romana. I romani, che pure non disprezzavano gli esercizi fisici in funzione militare, non apprezzavano la ginnastica perché la ritenevano propria degli schiavi o degli stranieri e perché erano contrari a mostrarsi nudi in pubblico. Solo dopo il Mille la cultura fisica riacquistò importanza. Nel XIX secolo si giunse all'attuazione di una ginnastica razionale e scientifica, per opera soprattutto di F.L. Jahn, che inaugurò a Berlino la prima palestra pubblica all'aperto. Egli consigliò come basilari gli esercizi che preparano alla corsa e al salto; introdusse, inoltre, l'uso degli attrezzi. Nello stesso periodo lo svedese Pehr Henrik Ling ideò, in contrasto con l'attrezzistica di Jahn, un metodo ginnico creato per sviluppare progressivamente il corpo secondo le sue possibilità. Adolf Spiess, in Germania, si dedicò allo sviluppo della ginnastica collettiva. In seguito dalla fusione del metodo di Jahn e quello di Spiess nacque la moderna ginnastica artistica (sistema Jahn/Spiess). In Italia nel 1807 Girolamo Bagatta introdusse la ginnastica nel suo istituto a Desenzano, frequentato dai giovani delle migliori famiglie lombarde e venete. Il maggior sviluppo di queste attività sportive si ebbe però in Piemonte, dove R. Obermann introdusse l'istruzione ginnica degli allievi dell'accademia militare. Dal 1830 al 1860 nacquero in Italia parecchie associazioni ginniche, che federandosi nel 1869 a Venezia diedero origine alla Federazione Ginnastica d'Italia. Dodici anni dopo fu fondata la Federazione Internazionale di Ginnastica (Liegi 1881). ==Attrezzi== ===Volteggio=== Nel volteggio (in inglese "vault", abbreviato in VT) il o la ginnasta corre lungo una corsia, non più lunga di 25 metri, salta su una pedana posizionata davanti alla tavola e dopo aver appoggiato le mani sull'attrezzo esegue il volteggio vero e proprio. Il punteggio si basa su diversi parametri. I ginnasti devono arrivare al suolo in modo pulito, senza salti o passi successivi all'atterraggio, ed entro una porzione definita del tappeto. Devono inoltre dimostrare una buona tecnica ed esecuzione del volteggio stesso. Cadute, passi, tecnica scadente ed elementi eseguiti in maniera non ottimale portano ad una sottrazione di punti come anche il mantenere troppo a lungo le mani sulla tavola o il tocco dei piedi sulla tavola . Per poter vincere una medaglia in questa specialità, sono necessari due salti. Per poter competere nel concorso generale individuale o nella finale a squadre, uno solo. ===Corpo libero=== Il corpo libero (in inglese "floor exercise", abbreviato in FX) maschile prevede una serie di esercizi con o senza musica e senza l'ausilio di strumenti specifici al di fuori del suolo, termine col quale si può alternativamente definire il corpo libero. Per il corpo libero si ricorre all'uso di una pedana quadrata, o "quadrato", ampia 12×12 metri, con un metro di "sicurezza" intorno. Il corpo libero femminile si svolge su una pedana in tutto simile a quella del corpo libero maschile. Tanto nell'Artistica quanto nella Ritmica è richiesto un accompagnamento musicale come difficoltà ulteriore di cui tenere in conto i tempi. Nel corpo libero femminile è sempre una pedana ampia 12x12 i cui la ginnasta deve eseguire 3 diagonali, andando da un vertice all'altro e collegandole con coreografie accompagnate da musica. L'uscita dalla pedana porta ad una sottrazione di punti. ===Attrezzi maschili=== Gli attrezzi utilizzati solo dal settore maschile (GAM) sono quattro: il cavallo con maniglie, gli anelli, la sbarra e le parallele simmetriche.. ====Cavallo con maniglie==== Il cavallo con maniglie (in inglese "pommel horse", abbreviato in PH) è alto da terra 105 cm ed è dotato di maniglie alte 15 cm montate parallelamente e nella parte superiore dell'attrezzo. Ogni atleta per effettuare un esercizio deve tenersi sull'attrezzo solo con le mani, infatti se un atleta in gara toccasse l'attrezzo con i piedi ci sarebbe una penalizzazione da parte dei giudici. I movimenti principali dell'attrezzo sono la sforbiciata e il mulinello, che consistono in rotazioni delle gambe e delle braccia in appoggio sulle diverse parti dell'attrezzo. ====Anelli==== Gli anelli (in inglese "still rings", abbreviato in SR) hanno un esercizio che dura circa un minuto, durante il quale il ginnasta tiene posizioni isometriche e compie passaggi dinamici, terminando con un salto detto uscita. L'attuale Codice dei Punteggi prevede che l'esercizio sia composto da 10 difficoltà, tra le quali devono esserci necessariamente movimenti di slancio, posizioni di forza, movimenti di slancio combinati a posizioni di forza, combinazioni tra 2 posizioni di forza, e deve terminare necessariamente con un'uscita. ====Sbarra==== La sbarra (in inglese "high bar", abbreviato in HB) è un attrezzo simile alle parallele asimmetriche femminili, costituito da un solo staggio, L'esercizio è eseguito dal ginnasta senza mai scendere dall'attrezzo. L'elemento principale che il ginnasta utilizza per eseguire i vari elementi è chiamato granvolta, un movimento circolare attorno alla sbarra che può essere eseguito di petto o di dorso. Durante la granvolta il ginnasta accumula energia cinetica e, sfruttando anche l'elasticità della sbarra, attua dei salti al di sopra o alla stessa altezza dell'attrezzo. L'esercizio inizia con un'entrata e termina con un'uscita, nella quale il ginnasta si stacca definitivamente dallo staggio ed atterra sul tappeto. ====Parallele simmetriche==== Le parallele simmetriche o pari (in inglese "parallel bars", abbreviato in PB) sono costituite da due staggi, composti da strati di diversa flessibilità in legno e solitamente dotati di anima metallica, regolabili a diverse altezze. Al ginnasta viene richiesta una serie di evoluzioni al loro interno, senza mai toccare il suolo con i piedi, ma sfruttando l'oscillazione sulle braccia, sulla base della quale si sviluppano passaggi in verticale fra staggi, salti, ed infine l'uscita dall'attrezzo. ===Attrezzi femminili=== Gli attrezzi utilizzati solo dal settore femminile (GAF) sono due: le parallele asimmetriche e la trave. ====Parallele asimmetriche==== Le parallele asimmetriche (in inglese "uneven bars", abbreviato in UB), o comunemente "parallele", sono un attrezzo che richiede soprattutto forza nelle braccia. Le ginnaste eseguono movimenti in gran velocità e i passaggi più spettacolari sono quelli caratterizzati dai grandi salti con ripresa dello stesso staggio oppure passando da uno staggio all'altro. L'esercizio inizia con un'entrata e termina con un'uscita, nella quale la ginnasta si stacca definitivamente dallo staggio ed atterra sul tappeto. Le ginnaste sono solite utilizzare dei paracalli per garantire una migliore presa sugli staggi e per proteggere le mani da eventuali calli e vesciche. Le ginnaste bagnano gli staggi e i paracalli con dell'acqua e possono anche applicare della magnesia per impedire di scivolare. La magnesia può essere applicata anche sulle mani prive di paracalli. Da questo gesto, comune anche ad altre discipline della ginnastica, è derivato un soprannome di tale sport, Polvere di magnesio. ====Trave==== La trave di equilibrio (in inglese "balance beam", abbreviato in BB), o comunemente "trave", è un attrezzo su cui l'atleta deve eseguire una routine composta da salti, elementi acrobatici, giri ed elementi artistici in massimo 70-90 secondi, se l'atleta supera il tempo stabilito suonerà una campanella, e l'atleta dovrà finire al più presto possibile l'esercizio. L'esercizio inizia con un'entrata e termina con un'uscita, nella quale la ginnasta si stacca definitivamente dallo staggio ed atterra sul tappeto. Secondo il regolamento della Federazione Internazionale, la trave deve essere posta ad un'altezza di 125 cm, deve essere lunga 500 cm e larga 10 cm. ==Metodo di competizione== Alle Olimpiadi e ai Mondiali la competizione è suddivisa in varie sessioni che si svolgono in giorni diversi: qualificazioni, finale a squadre, finale individuale e finali ad attrezzo. *Durante le ''qualificazioni'' (in inglese ''team qualifying'', abbreviato in TQ), i ginnasti competono con la loro squadra nazionale su tutti e quattro (GAF)<ref name = "gaf">Ginnastica artistica femminile</ref> o sei (GAM)<ref name = "gam">Ginnastica artistica maschile</ref> gli attrezzi. I punteggi ottenuti in questa sessione non comportano la vittoria di una medaglia, ma sono usati per determinare quali squadre possono partecipare alla finale a squadre (le prime 8) e i ginnasti che possono competere nella finale individuale (i primi 24) e ad attrezzo (i primi 8). Il metodo di gara è il 5-4-3: cinque ginnasti per squadra, quattro competono in ogni evento, tre punteggi vengono presi in considerazione. *Nella ''finale a squadre'' (in inglese "''team final''", abbreviato in TF), i ginnasti competono con la loro squadra nazionale su tutti e quattro (GAF)<ref name = "gaf"/> o sei (GAM)<ref name = "gam"/> gli attrezzi. I punteggi ottenuti in questa sessione sono utilizzati per determinare quali delle 8 squadre partecipanti saliranno sul podio. Il metodo di gara è il 5-3-3: cinque ginnasti per squadra, tre competono in ogni evento, tutti e tre punteggi vengono presi in considerazione. *Nella ''finale individuale'' (in inglese "''all-around final''", abbreviato in AA), i ginnasti competono individualmente e competono in tutti e quattro (GAF)<ref name = "gaf"/> o sei (GAM)<ref name = "gam"/> gli attrezzi. I risultati di tutti e quattro/sei gli attrezzi vengono sommati e i tre ginnasti col totale maggiore vincono una medaglia nel concorso generale individuale. Solo due ginnasti per nazione, a causa della regola "''two-per-country''" possono partecipare alla competizione. *Nelle ''finali ad attrezzo'' (in inglese "''event finals''", abbreviato in EF), o ''finale di specialità'', competono i ginnasti che si sono qualificati con i primi otto punteggi in ogni attrezzo. Solo due ginnasti per nazione, a causa della regola "''two-per-country''" possono partecipare ad una finale ad attrezzo. La regola "due-per-nazione" è presente alle Olimpiadi e ai Campionati Mondiali. Le altre competizioni non sono vincolate da questo regolamento e possono utilizzare altri metodi di gara. Ad esempio, ai Giochi Panamericani del 2007, il metodo di gara era il 6-5-4, permettendo a tre atleti di ogni paese di passare nella finale individuale. ===Limiti di età=== La FIG impone un limite minimo di età per i ginnasti che competono in campo internazionale. Con il termine categoria senior, ci si riferisce a qualsiasi ginnasta professionista con un'età ammissibile dalle norme della Federazione Internazionale. Con il termine categoria junior, ci si riferisce a qualsiasi ginnasta professionista che compete a livello internazionale con un'età inferiore a quella imposta dalla Federazione. Attualmente, nel 2012, le ginnaste devono avere almeno 16 anni o compiere 16 anni entro l'anno solare per essere classificate come "senior". Solo i ginnasti della categoria senior possono competere ai Giochi Olimpici, ai Campionati Mondiali e alle Coppe del Mondo. Per poter competere alle Olimpiadi di Londra, ad esempio, una ginnasta deve essere nata prima del 1º gennaio 1997. Non vi è, invece, alcun limite di età massima. Inoltre, in alcune competizioni come i Goodwill Games, i Giochi Panamericani e i Pacific Rim, atleti della categoria senior e junior competono insieme. L'età minima richiesta dalla Federazione è senza dubbio una delle regole più controverse della ginnastica artistica, ed è spesso stata dibattuta da allenatori, ginnasti e addetti a questo sport. Un altro argomento molto discusso è quello che riguarda la falsificazione dell'età. Dal momento che questa regola è stata adottata nel 1980, ci sono stati casi documentati o sospetti di junior con documenti falsificati per poter competere come senior. Il limite di età è applicato sia nella Ginnastica Maschile che in quella Femminile, ma è molto più controversa in quella Femminile: la maggior parte dei ginnasti raggiungono un buon livello fisico nella tarda adolescenza o attorno ai vent'anni; le ginnaste sono in grado di competere a livello internazionale già nel periodo adolescenziale. ===Punteggi e Codice dei Punteggi=== I punteggi vengono stabiliti dal Codice dei Punteggi (CdP). Questo sistema è stato radicalmente rivisto nel 2006: in base al nuovo codice, i punti vengono "divisi" in due parti, in modo da valutare i diversi aspetti della prestazione. *''D-Score'': è dato dalle difficoltà eseguite, dai collegamenti tra gli elementi, dall'esecuzione delle esigenze specifiche che ogni attrezzo ha e che comprendono anche il valore dell'uscita. Le difficoltà vengono classificate in lettere: A, B, C, D, E, F, G, H (quest'ultima lettera è stata aggiunta nel nuovo codice valido per il quadriennio 2013-2016). * ''E-Score'': se nell'esercizio ci sono almeno 7 elementi, parte da 10 punti; va a scalare a seconda della qualità dell'esecuzione dell'esercizio. Il cambiamento più evidente è stato quello dell'interrompere la possibilità di ottenere un "10 perfetto" in gara. Prima del 2006, ad ogni esercizio veniva assegnato un valore di partenza (in inglese "Start Value", abbreviato in SV). Un esercizio poteva valere al massimo 10: una routine con tutti gli elementi necessari aveva automaticamente un valore di partenza base (9,4 nel 1996; 9,0 nel 1997; 8,8 nel 2001). Per poter aumentare il valore fino a 10, il ginnasta doveva eseguire combinazioni più complesse. Molti ginnasti, tra cui Nadia Comăneci, Mary Lou Retton, Kurt Thomas, Igor Cassina, Alberto Busnari, Elisabetta Preziosa e Vanessa Ferrari hanno contribuito, con degli elementi da loro creati, a riempire la Tavola degli Elementi del Codice, utile per definire la difficoltà di un esercizio. ====Sanzioni, ammonizioni ed espulsioni==== Anche nella ginnastica artistica il regolamento prevede ammonizioni ed espulsioni. Gli allenatori che violano le regole previste dal Codice dei punteggi possono essere ammoniti e poi espulsi. Tra le regole vi sono: * Divieto di parlare o fare segnali ai ginnasti, urlare o incitare durante l'esercizio; * Divieto di cambiare l'altezza degli attrezzi e di aggiungere, modificare o rimuovere molle della pedana; * Divieto di ritardare la competizione e di ostruire la visuale ai giudici; * Divieto di discutere con giudici attivi o con persone esterne al campo gara (con eccezione del medico della squadra e del capo delegazione) durante la competizione; * Divieto di attuare comportamenti indisciplinati o offensivi ==Competizioni== ===Internazionali=== * ''[[Giochi olimpici estivi|Giochi Olimpici]]'': la ginnastica artistica è uno degli eventi più popolari delle Olimpiadi Estive che si svolgono ogni quattro anni. Le prime otto squadre classificate nel concorso maschile e femminile dei [[Campionati mondiali di ginnastica artistica|Campionati Mondiali]] si qualificano direttamente ai Giochi. Quelle classificate tra il nono e il sedicesimo posto partecipano al ''Test Event pre olimpico'' che qualifica altre quattro squadre. I vincitori di medaglie individuali si qualificano direttamente. * ''[[Campionati mondiali di ginnastica artistica|Campionati Mondiali]]'': possono competere in questa gara tutte le squadre facente parti della [[Federazione Internazionale di Ginnastica|Federazione Internazionale]]. Si sono svolti a cadenza irregolare (attualmente annuale) a partire dal 1903 con metodi di gara differenti: finali a squadre/concorso individuale/finali ad attrezzo o concorso individuale/finali ad attrezzo o solo finali ad attrezzo. * ''[[Coppa del Mondo di ginnastica artistica|Coppa del Mondo]]'': i ginnasti vengono invitati in base ai loro risultati Olimpici e Mondiali e i vincitori vengono premiati con un compenso in denaro. * ''[[Goodwill Games]]'': competizione soppressa nel 2001. * ''[[Trofeo Città di Jesolo]]'': nato nel 2008 come "Grand Prix Città di Jesolo", è la più importante gara amichevole internazionale di ginnastica artistica femminile. ===Continentali=== * ''[[Giochi Panafricani]]''. La ginnastica artistica è uno degli eventi presenti in questa manifestazione multisportiva che si disputa ogni quattro anni a livello continentale africano. * ''[[Giochi Asiatici]]''. La ginnastica artistica è uno degli eventi presenti in questo evento sportivo quadriennale che prevede la competizione tra i migliori atleti del continente asiatico. * ''[[Giochi del Commonwealth]]''. La ginnastica artistica è uno degli eventi presenti in questa manifestazione sportiva organizzata dalla [[Commonwealth Games Federation]] e tenuta ogni quattro anni, che richiama i migliori atleti delle Nazioni del [[Commonwealth]]. * ''[[Campionati europei di ginnastica artistica|Campionati Europei]]''. Un campionato di sola ginnastica artistica che si tiene ogni anno a livello continentale europeo. * ''[[Pacific Rim Championships]]''. È una delle più importanti competizioni regionali di ginnastica artistica. Si tiene biennalmente e possono partecipare le nazioni membri della ''Pacific Alliance of National Gymnastics Federations'', tra cui l'[[Australia]], il [[Canada]], la [[Cina]], il [[Giappone]], la [[Russia]] e gli [[Stati Uniti d'America|Stati Uniti]]. * ''[[Giochi Panamericani]]''. Dopo quelli Olimpici, è la maggiore manifestazione sportiva multi-disciplinare in termini di nazioni partecipanti: organizzati ogni quattro anni, nell'anno precedente quello delle [[Giochi olimpici estivi|Olimpiadi]], vedono in competizione atleti dei paesi del continente americano. * ''[[Giochi Sudamericani]]''. La ginnastica artistica è uno degli eventi presenti in questa manifestazione multisportiva che si disputa ogni quattro anni a livello sudamericano. * ''[[Giochi del Mediterraneo]]'' ===Nazionali=== Molte nazioni hanno una competizione a livello nazionale (i "Campionati Nazionali") che si svolge ogni anno, e che determina i migliori ginnasti nella categoria individuale e nei quattro (GAF) o sei (GAM) attrezzi. *Negli [[Stati Uniti d'America]] ci sono i [[Visa Championships]], chiamati così per motivi di sponsorizzazione. *In [[Italia]] ci sono: **[[Campionati italiani assoluti di ginnastica artistica]] **[[Campionato italiano di Ginnastica Artistica]].