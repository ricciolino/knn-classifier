sport
 ==Collegamenti esterni== * {{Thesaurus BNCF}} * {{cita web|http://www.fina.org/|Sito ufficiale della FINA|lingua=en}} * {{cita web|http://www.len.eu/|Sito ufficiale della LEN|lingua=en}} [[Pallamano]] {{Sport |Nome = Pallamano |Immagine = Handball 07.jpg |Dimensione = 320 |Didascalia = Azione di gioco alla Schlecker Cup 2007, Ehingen (Germania) |Federazione = IHF |Invenzione = Germania, 1915 |NumeroPraticanti = |NumeroSocietà = |ComponentiSquadra = 7 |Contatto = Sì |Genere = Maschile e femminile |IndoorOutdoor = Indoor |Campo = 40x20m |Olimpico = Dal 1936 |DetentoreMondiale = Francia (2017) }} La pallamano è uno sport di squadra, in cui scendono in campo 14 atleti (7 per ogni squadra). Riprende caratteristiche del calcio e della pallacanestro. È lo sport indoor con il campo più grande (40 m x 20 m). Viene definito "il più veloce sport di squadra con palla", grazie anche ad un regolamento che privilegia il dinamismo rispetto al tatticismo. È una disciplina indoor, ma esiste anche la variante del beach handball. ==La storia== La pallamano è uno sport le cui origini si perdono nella storia. Nell'antica Roma esisteva già un gioco molto simile e anche nella cultura Maya si trovano immagini su vasi che richiamano la pallamano, ma fu in Germania, alla fine dell'Ottocento, che si iniziarono a mettere regole uniche a vari giochi che si svolgevano sia come allenamento nelle scuole di ginnastica, sia a quelli popolari, giocati durante le fiere di paese. Erano praticati giochi di squadra, chiamati in vario modo, che possono essere tutti assimilabili alla moderna pallamano. Uno di questi pionieri era tal Heiser, che chiamò questo sport, ispirato dalla pallacanestro e dal calcio, Torball che significa palla-porta. Due anni dopo fu finalmente chiamato Handball da Carl Schelenz. Nel 1925 fu inserito nella Arbeiter Turn- und Sportbund, poi Carl Diem, autore della Storia universale dello sport perfezionò ancora di più il gioco, finché nel 1936 la pallamano venne inclusa nel programma della Giocata della XI Olimpiadi di Berlino, su specifica richiesta di Adolf Hitler, appassionato di questo sport, in quanto incarnava il gesto atletico, il coraggio e lo spirito di squadra. Essendo oltretutto uno sport codificato proprio in Germania, la squadra tedesca aveva ottime possibilità di vittoria, così come poi avvenne. Nel 1938 furono organizzati i primi Campionati mondiali di pallamano maschile. La pallamano si giocava al tempo in 11 giocatori e il campo di gioco era quello del calcio. Uno dei giocatori più popolari fu il tedesco Bernhard Kempa, che inventò anche un tiro particolarmente spettacolare, definito appunto tiro di Kempa. La configurazione a undici giocatori fu utilizzata fino agli anni sessanta (ultimo campionato del mondo della pallamano outdoor è stato quello del 1966), perché nel frattempo, considerando il clima nei paesi nordici e per poter giocare agevolmente anche nei mesi invernali, aveva preso piede la pallamano al coperto (indoor), giocata in sette e su campi 40 m x 20 m. Da allora nasce la pallamano moderna. Dalla fine degli anni sessanta appunto, la pallamano, nell'ormai consolidata versione indoor, si diffonde velocemente in tutto il mondo, fino a rientrare di diritto tra gli sport olimpici a partire dalle Olimpiadi di Monaco del 1972. Nel 1970 nasce la Federazione Italiana Giuoco Handball (FIGH). In Italia la pallamano è maggiormente praticata nel Nordest, in Lombardia, in Emilia-Romagna, in Puglia e in Sicilia, e si sta diffondendo molto anche in Toscana. La Pallamano Trieste è la squadra che vanta il maggior numero di scudetti (17) ed è la squadra italiana con il maggior numero di titoli italiani. ==Le regole== * Ogni squadra ha in campo 7 elementi: un [[Portiere#Pallamano|portiere]] e 6 giocatori di movimento (centrale, terzini, ali e pivot). In panchina, a disposizione dell'allenatore, vi sono delle riserve fino al numero massimo di 7 giocatori. * La durata della gara è di due tempi da 30' ciascuno: tra il primo e il secondo periodo di gioco, vi è un'interruzione di 10'. * L'obiettivo è realizzare il maggior numero di [[gol|goal]], lanciando il pallone all'interno della porta avversaria utilizzando le mani * Le dimensioni del campo di gioco e delle porte sono rispettivamente di 40 x 20 [[Metro|m]] (lunghezza x larghezza) e di 2 x 3 m (altezza x larghezza). * Il giocatore che non sia in movimento può tenere il pallone in mano per un massimo di 3", e non può compiere più di 3 passi senza lanciarlo o farlo rimbalzare sul terreno. * La squadra attaccante, ovvero in possesso del pallone, deve realizzare il goal lanciando la palla senza entrare nell'area difesa dal portiere. In caso di tiro in corsa, il giocatore può saltare ma deve liberarsi del pallone prima di atterrare nell'area. * Dopo che una squadra ha subito un goal, deve andare a rimettere in gioco la palla a centro campo, e i giocatori della propria squadra devono essere dietro la linea di metà campo. La rimessa in gioco è possibile effettuare anche in caso in cui ci siano giocatori avversari all'interno del proprio metà campo. * Viene fischiato fallo nel momento in cui un giocatore tocchi la palla con i piedi (fino all'altezza delle ginocchia). * Il portiere non può ricevere un passaggio dal compagno di squadra mentre si trova nella propria area. * Non si può interrompere il palleggio per poi continuare, altrimenti è doppia. I falli commessi dai giocatori sono così sanzionabili: *'''ammonizione''': l'avvertimento impartito al giocatore reo di una scorrettezza. *sospensione temporanea: viene formalizzata tramite un gesto dell'arbitro, questo infatti indica il giocatore e fa un segno due con la seconda mano, che sospende il giocatore per un periodo di 2'. *'''espulsione''': il giocatore che abbia ricevuto tre sospensioni temporanee viene definitivamente escluso dal resto della gara, ma la squadra può rimpiazzarlo con un altro giocatore dopo 2 minuti. Le penalità comminate per i falli sono: *'''Fallo dei 9 metri''': viene battuto con l'attacco al di fuori della linea dei 9 metri e la difesa a 3 metri dal pallone. *'''Tiro dai 7 metri''' (rigore): viene eseguito con un piede sulla linea dei 7 metri, senza toccarla, e con il solo portiere a difesa della porta (dalla quale non può allontanarsi per più di 4 metri). La forma del campo di gara è rettangolare, con le misure sopra indicate. L'area del portiere è delimitata da un semicerchio a 6 metri dalla linea di porta. La linea dei 9 metri, dalla quale viene ripreso il gioco dopo un'infrazione, è tratteggiata. Il pallone è generalmente in cuoio o in materiale sintetico. I giocatori usano della pece per mantenere una presa più sicura sulla sfera. In campionati femminili e giovanili, sono utilizzati palloni più piccoli e leggeri. ===I giocatori e i loro ruoli=== I ruoli dei sette giocatori in campo sono: portiere, centrale, pivot, terzini destro e sinistro, ali destra e sinistra. È preferibile che nelle posizioni nelle zone destre del campo (ala destra e terzino destro) giochino giocatori mancini e nella posizione opposta (ala sinistra e terzino sinistro) giocatori destri. Per il centrale e il pivot la mano di tiro è indifferente. La disposizione degli attaccanti ad attacco schierato è un trapezio che ha per vertici le ali e i terzini, mentre il pivot, durante la fase in cui la propria squadra attacca, va a posizionarsi all'interno del dispositivo difensivo avversario, generalmente dando le spalle al portiere avversario.È preferibile che nelle zone centrali del campo (centrale e terzini) stiano i giocatori più alti e con il tiro più potente, mentre nelle posizioni laterali (ali) stiano i giocatori più veloci. ===Il portiere=== Deve indossare una divisa di colore diverso rispetto ai compagni della sua squadra, in modo da essere riconoscibile per gli arbitri. Il portiere svolge più funzioni, poiché oltre ad essere il primo dei difensori, dovendo difendere la porta, è anche il primo degli attaccanti, dovendo velocemente lanciare la palla ai suoi compagni sia in caso di gol subìto o in caso di rimessa del portiere. Il portiere si interpone tra il tiratore e la porta in modo da chiudere l'angolo di tiro all'attaccante. Non si lancia quindi verso la palla ma copre la porta con movimenti rapidi delle braccia e delle gambe. Vi sono poi tecniche particolari come la cosiddetta pelle d'orso, con la quale il portiere si lancia verso l'attaccante in maniera improvvisa aprendo al massimo le braccia e le gambe, chiudendogli lo specchio di tiro. Questa tecnica è però utilizzata solo per tiri molto ravvicinati o quando si vuole fare un tentativo disperato per evitare di prendere goal. Inoltre esistono delle varianti della pelle d'orso come la mezza pelle d'orso dove si stendono al massimo solo il braccio e la gamba del lato destro del corpo o solo quelle del lato sinistro. ===Gli arbitri=== Gli arbitri sono generalmente due, uno di area e uno di campo. Nei campionati giovanili può essere ammessa la presenza di un solo arbitro. ===Team officials=== Ogni squadra può presentare, oltre ai giocatori, al massimo quattro altri rappresentanti di squadra (nell'area di sostituzione) diversi dai giocatori. Si tratta generalmente del primo allenatore, del secondo allenatore, e di un medico o fisioterapista o accompagnatore della squadra. L'allenatore o il team official possono chiedere due time-out per tempo, ma al massimo tre per incontro, ovvero può richiedere l'interruzione per un minuto del gioco per dare indicazioni ai giocatori. ===Il terreno di gioco=== Il terreno è di forma rettangolare, comprende una superficie di gioco e due aree di porta, misura 40 metri di lunghezza e 20 metri di larghezza. Il portiere è il solo autorizzato a trovarsi nell'area di rigore dalla quale può allontanarsi al fine di neutralizzare contropiedi o addirittura per attaccare o creare superiorità numerica. ===La porta=== La porta è posta al centro della linea di fondo e misura all'interno due metri di altezza e tre metri di larghezza. Dopo aver subito goal il portiere rinvia la palla verso il centro campo da dove riparte la squadra che ha appena subito goal. Il gioco può essere ripreso dal centro campo anche in presenza di avversari all'interno della propria metà campo. ===L'area di porta=== L'area di porta è delimitata da una linea a sei metri di distanza dalla porta, parallelamente alla linea di fondo, e continuata ad ogni estremità da un quarto di cerchio di sei metri di raggio che ha come centro lo spigolo interno posteriore di ogni montante della porta. La linea che delimita la superficie è definita come linea dell'area di porta e fa parte dell'area stessa. Nessun giocatore tranne il portiere può toccare terra in quest'area in fase di gioco (ad esempio un difensore mentre sta cercando di fermare un attaccante in fase di tiro della palla in porta o un attaccante in possesso di palla) pena un tiro di punizione contro la sua squadra. ===Area di sostituzione=== L'area di sostituzione è un rettangolo esterno al rettangolo di gioco, dove siedono i giocatori in panchina, i giocatori esclusi per due minuti, e i team officials. I giocatori possono essere sostituiti senza limiti di numero nel corso del gioco e senza avvisare i direttori di gara. ==Il gioco== ===I fondamentali=== I fondamentali del gioco sono il palleggio, il passaggio, il tiro, la parata e i passi. La durata dell'incontro è: * under 16, 18 e prima squadra 2 tempi da 30 minuti con un intervallo di 10 minuti. * Allievi (under 14), 2 tempi da 25 minuti con un intervallo di 10 minuti. * Ragazzi (under 12), 2 tempi da 20 minuti con un intervallo da 10 minuti. Per segnare a rete è necessario eseguire un tiro che può essere effettuato in: * '''''doppio appoggio''''' * '''''elevazione''''' * '''''estensione''''' * '''''tuffo''''' * '''''sottomano''''' * '''''pallonetto''''' * '''''girella (o virgola)''''' * '''tiro Kempa''' (o tiro volante) * '''''tiro dai sette metri''''' ===Tiro in doppio appoggio=== Tiro effettuato in appoggio su tutti e due piedi con una accentuazione del piegamento della gamba anteriore opposta al braccio che tira. È utilizzato quasi esclusivamente dai tre giocatori che giostrano frontalmente alla porta avversaria (il centrale e i due terzini), molto raramente anche dal pivot, praticamente mai dalle ali. ===Tiro in elevazione=== Il tiro in elevazione si effettua dalle zone centrali cercando di superare in altezza la difesa avversaria, dalle ali e dal pivot per conferire più slancio e forza alla conclusione a rete. ===Tiro in estensione=== Il Tiro in estensione (comunemente detto Erett, dal nome del giocatore che per primo si specializzò in questo tiro) si effettua estendendo il corpo lateralmente allo scopo di evitare il più possibile l'intercettazione della palla da parte della difesa avversaria. È uno dei tiri che contraddistingue il ruolo del pivot, ma viene usato spesso anche dal centrale o dall'ala contromano. ===Tiro in tuffo=== Il tiro a tuffo permette di accorciare la distanza fra il lanciatore e la porta ritardando l'abbandono del pallone, il quale avviene appena prima del contatto col suolo. Lo si effettua sia in tiri da fermo che durante le azioni di gioco: tale tipo di tiro è una caratteristica del giocatore che occupa il ruolo di pivot e che gioca in attacco inserito fra i difensori della squadra avversaria, cercando di ostacolare i movimenti di scorrimento difensivi eseguendo blocchi; quando riesce a impossessarsi della palla esegue appunto il caratteristico tiro in caduta o in tuffo. Talvolta viene usato anche dalle ali. Spesso usato anche nei tiri dai 7 metri, il rigore, per rallentare il tiro e deconcentrare il portiere ===Tiro dai sette metri (rigore)=== Il tiro dai sette metri viene accordato per un fallo che impedisca il concretizzarsi di una chiara occasione da rete. Nel tiro dai sette metri, come nel tiro di punizione, almeno una parte di un piede del tiratore deve rimanere a contatto con il suolo e non deve oltrepassare o calpestare la linea del rigore. Il portiere potrebbe essere fuori dalla porta, per coprirla meglio, ma non può uscire oltre i 4 metri. ===Tiro in sottomano=== Il tiro in sottomano è un tiro fatto con il braccio teso in basso e una torsione veloce del polso. La scelta del sottomano deve essere ponderata, in quanto ne risulta un tiro difficilmente potente ma può sorprendere difesa e portiere. Generalmente viene utilizzato quando gli arbitri stanno segnalando il fallo di gioco passivo. ===Tiro in pallonetto=== Il tiro in pallonetto è un tiro a cucchiaio sul portiere. ===Tiro in girella (o "Virgola")=== Il tiro in girella è un tiro spettacolare che viene effettuato per sorprendere il portiere, la palla carica di effetto battendo a terra cambia direzione. ===Tiro di Kempa (o Volante o tiro alla Kelona)=== Il tiro di Kempa, inventato dal giocatore e allenatore di pallamano tedesco Bernhard Kempa, è un tiro spettacolare che viene effettuato da un giocatore che riceve il passaggio mentre è già in elevazione. Bernhard Kempa lo descrisse in questo modo: "un giocatore lancia la palla sopra la difesa, il suo compagno salta alto nella zona dei 9 metri, trova la palla mentre è ancora in volo e segna una rete". È un tiro particolarmente difficile perché necessita di un buon affiatamento del team e deve essere effettuato da giocatori dotati di buona tecnica e ci vuole una buona intesa tra i compagni di squadra. ===Posizioni difensive=== Le posizioni dei giocatori sul terreno di gioco dipendono dalle tattiche difensive scelte. La difesa più classica è il 5-1: 5 difensori stanno nei pressi della linea dei 6 metri, uno va a contrastare il centrale avversario. Il 6-0 consiste nel difendere in sei sulla ultima linea di difesa. Meno diffuse sono le posizioni 4-2, 3-3 o 3-2-1, che vengono messe in atto nel momento in cui una squadra si trova a dover recuperare gli avversari nel punteggio. ==Manifestazioni e tornei== ===Olimpiadi=== Dopo una prima apparizione nel 1936, la pallamano è uno sport olimpico dal 1972. === I Campionati mondiali maschili === La Coppa del Mondo di Pallamano riservata ad atleti maschi esiste dal 1938 e si gioca ogni due anni (fino al 1993 ogni quattro anni) in un Paese ospitante diverso anno per anno. La Francia è la squadra con più titoli (5) nonché l'attuale detentrice dal 2015, anno in cui i mondiali si sono svolti in Qatar. ===I Campionati mondiali femminili=== La Coppa del Mondo di Pallamano riservata ad atlete femmine esiste dal 1957 e si gioca ogni 2 anni. Il record di vittorie spetta a URSS, Germania Est e Russia con 3 trofei a testa.