politica
 *{{en}} [http://www.marxists.org/archive/bax/1884/08/sunday.htm Il socialismo e la questione della Domenica], articolo di E.B. Bax, apparso nel 1884 sul ''Justice'' [[Governo di minoranza]] Un governo di minoranza è un esecutivo i cui numeri parlamentari non sono di almeno il 50% più 1 dei seggi. Poiché in alcune nazioni sono usuali governi senza maggioranza, i cui componenti provengono dal partito che ha però conseguito alle elezioni più scranni di tutti gli altri, vengono talvolta chiamati governi di maggioranza relativa. Per essere varati, ove l'entrata in carico di un esecutivo è legata alla fiducia della maggioranza assoluta degli eletti, i partiti di opposizione si astengono o escono dall'aula durante la mozione. Altri paesi, come la Francia, che non prevedono il passaggio parlamentare per la nomina del primo ministro, il quale a sua volta sceglie i suoi ministri, rendono ancora più semplice la possibilità di formare questo tipo di governi (anche se nella repubblica transalpina ciò non si è mai verificato grazie a una legge elettorale che premia molto il principale partito). Per proseguire l'azione del governo, comunque, servono spesso accordi tra il partito interno all'esecutivo e le opposizioni, che non devono essere ostruzioniste. Proprio per questo tali forme di governo si possono presentare assai fragili e non durare quindi un'intera legislatura. ==Geografia dei governi di minoranza== Se è già stato citato l'esempio della Francia, dove l'architettura istituzionale può prevedere un governo del genere anche senza il passaggio parlamentare, in altri paesi il presidente del consiglio è eletto a maggioranza relativa ove spesso son proposti più di due candidati: sono gli esempi della Svezia e della Spagna. Nel caso della penisola scandinava, assieme alla vicina Danimarca in particolare, si son verificati spesso e recentemente questi casi. In Italia la Costituzione prevede che per entrare in carica un governo debba avere la fiducia della maggioranza semplice di entrambe le Camere, ma non è richiesta la maggioranza assoluta dei componenti. Pertanto, almeno in teoria, è possibile la formazione di governi di minoranza, in presenza di un patto tra le forze politiche di maggioranza relativa e almeno una parte delle forze di opposizione, come verificatosi nel caso del governo Leone I o del governo Andreotti III. Tale eventualità, in concreto, si è però verificata raramente, in quanto le forti divergenze tra maggioranze e opposizioni. Nel 2013, a seguito del risultato delle elezioni politiche, è stata paventata nuovamente la formazione di un governo di minoranza dal leader del Partito Democratico Pier Luigi Bersani, che aveva appena ottenuto un mandato esplorativo da Giorgio Napolitano. Fortemente criticata dalle altre liste, questa ipotesi fu scartata e si venne a formare un governo di grande coalizione tra Partito Democratico, Scelta Civica, Unione di Centro e Popolo della Libertà, che detenevano assieme più dei due terzi degli scranni sia alla Camera dei Deputati che al Senato della Repubblica.