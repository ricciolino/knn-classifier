politica
 *[http://www.huffingtonpost.it/stefano-ceccanti/cose-il-governo-di-minoranza-e-perche-non-e-facile-arrivarci-in-italia_b_2765055.html Cos'è il Governo di minoranza e perché non è facile arrivarci in Italia] *[http://www.ilsole24ore.com/art/notizie/2013-03-26/salita-governo-minoranza-065937.shtml?uuid=AbFOsbhH La stretta via per un governo di minoranza] [[Corte itinerante]] La corte itinerante può essere definita come «l'alternativa di avere una capitale», un centro politico permanente da cui è governato un regno. ==Estensione geografica di questo fenomeno== La capitale moderna storicamente non è sempre esistita. Nell'Europa occidentale medievale, era più comune una forma migratoria del governo: la «corte itinerante», o «regno itinerante». Questo tipo di sistema politico era l'unica forma di monarchia in Europa occidentale nell'alto Medioevo, e così rimase, almeno fino alla metà del XIV secolo, quando cominciarono a svilupparsi le residenze reali fisse, cioè delle capitali in embrione. In particolare, l'Europa medievale occidentale fu caratterizzata da un sistema politico in cui i signori supremi cambiarono costantemente la loro residenza - portando con loro, nel loro viaggio, il «governo centrale» del paese (completamente o parzialmente). Pertanto, il regno mancava di un vero e proprio «centro», una sede permanente del potere. Le rotte seguite dalla corte durante il viaggio erano tradizionalmente chiamate «itinerarium» (plurale: «itineraria»). ===Corte itinerante tedesca=== Questo modo di governare un paese in particolare è fortemente associato alla storia della Germania, dove l'evoluzione di una capitale prese un tempo molto lungo. Il governo tedesco itinerante («Reisekönigtum») fu, fin dal tempo degli Franchi e fino alla fine del medioevo, la forma usuale del potere reale o imperiale. Nel Sacro Romano Impero, durante il Medioevo e anche più tardi, gli imperatori non governavano il regno da una residenza permanente centrale. Di solito erano in viaggio, con la loro famiglia e numerosi cortigiani, attraverso l'intero regno. L'imperatore (e anche altri principi tedeschi) governarono in questo modo: cambiando sempre la loro residenza. Il Sacro Romano Impero non aveva nemmeno una capitale «embrionale». Le residenze reali (o imperiali) erano tipicamente palazzi medievali eretti dal monarca, a volte in una città vescovile. I palazzi erano costruiti in aree particolarmente accessibili e fertili - circondati da aziende agricole appartenenti all'imperatore, dove il monarca aveva il diritto di utilizzare le risorse locali. Questi palazzi reali erano distribuiti sul territorio nazionale. La composizione dei membri del corteo reale era in continuo cambiamento, a seconda di quale regione si stava attraversando (e secondo chi, tra i nobili, accompagnava il suo padrone ne suo viaggio - o si separava da lui di nuovo). Nel corso di un anno venivano attraversate imponenti distanze. Gli storici tedeschi hanno calcolato (sulla base di lettere reali) che l'imperatore Enrico VI e i suoi seguaci, nel 1193 (tra il 28 gennaio e il 20 dicembre), viaggiarono per oltre 4000 chilometri - in tutta la regione tedesca. Una ricostruzione delle loro destinazioni dà il seguente itinerario cronologico: ''Ratisbona – Würzburg – Spira – Haguenau – Strasburgo – Hagenau – Boppard – Mosbach – Würzburg – Gelnhausen – Coblenza – Worms – Kaiserslautern – Worms – Haßloch – Strasburgo – Kaiserslautern – Würzburg – Sinzig – Aquisgrana – Kaiserswerth – Gelnhausen – Francoforte sul Meno – e infine Gelnhausen di nuovo. ===La corte itinerante in altri paesi=== La corte itinerante era spesso concepita come un'istituzione tipicamante «tedesca». Ma non solo la Germania ebbe un governo medievale itinerante. Questo fu anche il caso della maggior parte degli altri paesi europei contemporanei, dove termini come «Reisekönigtum» e «travelling kingdom» descrivono questo fenomeno. In Europa occidentale, tutti i re medievali - e il loro numeroso seguito - viaggiarono costantemente da un palazzo all'altro. Una forma più centralizzata di governo iniziò a svilupparsi, durante questo periodo, ma solo lentamente e gradualmente. Parigi e Londra avevano cominciato divenire centri politici permanenti verso la fine del XIV secolo, quando Lisbona mostrò tendenze simili. La Spagna, d'altra parte, fu priva di una residenza reale permanente fino al giorno in cui Filippo II elevò il monastero dell’El Escorial vicino a Madrid a questa dignità. I regni europei più piccoli ebbero un'evoluzione simile, ma più lenta. ===La corte itinerante e la capitale embrionale: Londra=== La Germania non sviluppò mai una capitale permanente durante il periodo medievale. «Multizentralität» (policentrismo) rimase la sua soluzione alternativa: uno Stato decentrato, in cui tutte le funzioni di governo non si stabilivano in un unico luogo. Questo, in qualche caso, è continuato ad accadere anche in epoca moderna. L'Inghilterra era molto diversa, in questo senso. Il potere politico si stabilì a Londra a metà del XIV secolo, ma l'eccezionale importanza di Londra come centro «finanziario» era già fermamente stabilita da molti secoli prima. Un monarca come Enrico II d'Inghilterra (1133-1189), ovviamente, si sentiva attratto dalla ricchezza di questa città, ma esitò nella decisione di stabilirsi lì. Durante il suo regno, Londra divenne quanto più vicina ad un «centro economico» che le condizioni di quest'epoca potevano consentire. Ma la prosperità della città, e l'autonomia liberale, ebbero un effetto tale da far sì che Londra non potesse diventare un luogo adatto alla residenza del re e dei suoi cortigiani - e impedivano che potesse diventare una «capitale politica». Il re voleva essere vicino alla grande città e voleva l'autorità di controllare la propria corte, ma i cittadini (commercianti) chiedevano lo stesso diritto di governare la loro città. L'unico modo per evitare conflitti tra la giustizia reale e quella comunale era l'assenza del re dalla città. Il monarca poteva risiedere a Londra solo come ospite, o come conquistatore. Di conseguenza, raramente si avventurò all'interno delle mura della città. Si stabilì - in quelle occasioni - o nella Torre di Londra o nel suo Palazzo di Westminster, alla periferia della città. Londra era la «leader naturale» tra le città inglesi. Per controllare l'Inghilterra, i re dovevano controllare Londra. Ma Londra era troppo potente per essere controllata, e molti secoli passarono prima che i monarchi decidessero di fare di quel luogo la loro sede. Cercarono, senza successo, di sottomettere i mercanti di Londra (riducendo il loro potere finanziario) – trasformando la vicina Westminster in un centro finanziario rivale. Cercarono anche di trovare, nel regno, qualche altro luogo appropriato - dove potevano depositare i loro archivi, che divennero gradualmente troppo grandi e pesanti per essere trasportati nei loro viaggi. York cominciò, durante le guerre con la Scozia, a trasformarsi in una capitale politica. Ma scoppiò la Guerra dei cent'anni, contro la Francia, e in seguito il centro politico venne trasferito verso la parte meridionale dell'Inghilterra - dove Londra era senza rivali. Gradualmente, molte delle istituzioni statali cessarono di seguire il re nei suoi viaggi - diventando sedentarie a Londra: la Tesoreria, il Parlamento, la corte. Infine, anche il re sentì la necessità di stabilirsi a Londra, permanente e fisicamente. Ma il re non poteva fare di Londra la capitale prima di diventare abbastanza forte per «addomesticare la metropoli finanziaria», convertendola in un docile strumento di autorità reale. L'esempio storico inglese mostra chiaramente che un centro «politico» non si evolve necessariamente nello stesso luogo come il centro «economicamente» più importante, in un determinato paese. Il centro ha la tendenza a fare questo, senza dubbio, ma le due tendenze (le forze centralizzando e le tendenze centrifughe) si neutralizzavano l'un l'altra in quel periodo - la ricchezza era una forza attraente e repellente allo stesso tempo. ===Parigi e la corte itinerante francese=== Ci sono prove documentali che Parigi era considerata la capitale della Francia nel XIV secolo: la città era «comune a tutto il paese nello stesso modo di Roma» («civitas Parisius est patriae communis velut Roma») come affermava uno scrittore del tempo. L'amministrazione reale aveva cominciato a separarsi dalla persona del re, diventando fissa a Parigi, anteriormente: nel XII secolo, o all'inizio del XI possibilmente. Parigi in quel tempo era già la città più importante del regno francese. A differenza di Londra, Parigi non era un centro finanziario (dominante) prima di diventare un centro politico. Durante il periodo in cui il potere reale era ancora molto debole in Francia (e il paese diviso tra diversi principi, in gran parte autonomi) l'importanza del mercato di Parigi era limitata a livello locale, possibilmente regionale. La regione di Parigi non possedeva materie prime o altre ricchezze proprie. L'importanza economica di Parigi era la sua posizione geografica, al crocevia di numerose rotte commerciali. Parigi era (ed è) un «regolatore» di prodotti francesi, un sito finanziario che attrae i prodotti di altre regioni. Parigi non poteva funzionare in questo modo se il resto della Francia non fosse stato sotto il controllo della stessa autorità centrale che controllava la città. Se Parigi fosse stata governata da un principe autonomo, questo signore avrebbe preferito trasformare la città in una «stazione doganale» - un ostacolo commerciale, che sarebbe stato dannoso per Parigi, e la Francia avrebbe potuto anche essere danneggiata da questo. Di conseguenza, l'antagonismo tra i re e i commercianti fu meno rilevante nella storia di Parigi che in quella inglese. Alla metà del XIV secolo, Étienne Marcel - una figura di spicco del governo municipale di Parigi - tentò senza successo di ottenere l'autonomia della città. Le stesse ambizioni erano sopravvissute fino alla fine del secolo, in una certa misura. Ma all'inizio del XV secolo, Parigi rimase fedele a Enrico V, anche se la maggior parte dei francesi avevano sostenuto Giovanna d'Arco e la ribellione. I re di Francia (come anche le autorità repubblicane, durante i secoli successivi) hanno sicuramente sperimentato le collisioni con la resistenza e le agitazioni di Parigi, ma i ribelli parigini non hanno mai combattuto per l'autonomia della loro città. Il potere spirituale causò ben più gravi problemi all'autorità reale a Parigi, rispetto ai commercianti parigini. Parigi è generalmente considerata un tipico esempio di ciò che una capitale deve essere: metropoli politica, economica, spirituale e demografica. Tuttavia, Parigi non è mai diventata la residenza più importante dei re di Francia. Per esempio: Francesco I di Francia (1494-1547), non aveva ancora un palazzo centrale. Il rapporto tra Parigi e la corte peripatetica francese non è una questione di quando i monarchi fisicamente hanno stabilito la loro residenza in questa città. I re francesi risiedevano stabilmente a Parigi solo per periodi molto brevi. Ma dal Medioevo fino ad oggi, la macchina politica e amministrativa del potere (le «funzioni di una capitale») è stata localizzata lì. ===La corte itinerante nella Penisola iberica=== Nella Penisola iberica, la corte reale fu in viaggio per lungo tempo. Tuttavia, le capitali furono a poco a poco in evoluzione. La centralizzazione politica portoghese iniziò prima della spagnola. Lisbona fu una «protagonista» più naturale tra le città portoghesi rispetto a Madrid tra le città spagnole. Già nel 1385, alcuni rappresentanti di Lisbona espressero davanti al re il desiderio che la corte dovesse rimanere lì in modo permanente. Con la sua protetta posizione geografica, che la rendeva un perfetto porto naturale, Lisbona era predestinata ad essere la città più importante del Portogallo - un paese che già aveva cominciato a concentrarsi sul vivere sfruttando i frutti del mare. Lisbona era uno dei più importanti centri commerciali di tutta Europa in quel tempo. Durante il XV secolo, la sua importanza, dimensione e popolazione crebbero rapidamente. Da 1481 al porto di questa città venne concesso il monopolio di ricezione delle navi mercantili straniere. All'inizio del XVI secolo, i re abbandonarono il loro antico castello nella città (Castello di São Jorge), dove erano diventati sempre più stabili nel corso degli ultimi due secoli. Si spostarono al Palazzo reale Ribeira, al piano terra del quale si trovava la Casa da Índia e quindi i re furono poi in grado di controllare direttamente tutte le attività marittime. I conflitti tra i commercianti e i politici, molto evidenti a Londra, non erano così comuni qui. Tutte le istituzioni di Lisbona, come capitale, non erano ancora ben sviluppate, anche se la centralizzazione degli archivi era già iniziata. Il potere dello Stato dipendeva in gran parte dalla persona del re. Questo divenne evidente nel 1580, quando il Portogallo venne unito alla Spagna e la corte fu trasferita a Madrid. Poiché la corte reale era al centro di tutta l'attività e dello sviluppo, la sua scomparsa fu una catastrofe per la forza militare del Portogallo, e la sua espansione all'estero. Tutte le questioni importanti, allora, avevano bisogno di andare a Madrid per essere risolte. Il nuovo re non risiedeva a Lisbona, come i portoghesi avrebbero desiderato. Nel 1640, Lisbona si ribellò contro Madrid, proclamando un nuovo re. Madrid divenne una capitale molto più tardi. Dopo la Germania, la Spagna fu il paese in cui il decentramento medievale del potere politico sopravvisse per un tempo più lungo che in qualsiasi altro regno europeo. Pertanto sembra logico che Madrid, come Berlino, non sia facilmente stata «accettata» come capitale. Nel 1479, a seguito del matrimonio tra Isabella di Castiglia e Ferdinando d'Aragona, la Spagna divenne un regno unito. In questo nuovo regno, la monarchia era principalmente stabilita in Castiglia - evidentemente perché l'Aragona aveva lo stato più sofisticato e profondamente radicato in Europa, e di conseguenza avrebbe potuto rappresentare un ostacolo politico molto maggiore alla costruzione di un nuovo paese centralizzato. Durante il regno di Filippo II, la Spagna ancora non aveva una capitale. La corte era normalmente in migrazione tra varie parti del regno: Toledo, Aranjuez, Ocaña, Avila, Medina del Campo, Segovia, e qualche volta anche Madrid. Queste residenze - ad eccezione di Medina del Campo, che fu un importante centro commerciale - sembrano essere state scelte perché il clima era particolarmente salubre. La regina Elisabetta, moglie di Filippo, aveva una salute fragile. Toledo - e non Madrid - era tradizionalmente la residenza più importante della corte spagnola. Toledo era stata il luogo più prominente del regno castigliano già durante il periodo dei Visigoti - e forse avrebbe potuto diventare la capitale della Spagna, se Filippo non avesse avuto altri desideri. L'idea di scegliere il castello di Madrid come residenza permanente della corte, probabilmente gli venne in mente perché il clima - in confronto a quello di Toledo - era meno estenuante per la regina. Ma con ogni probabilità, il re aveva anche trovato la posizione geografica di Madrid più vantaggiosa. Una leggenda dice che Felipe aveva disegnato delle linee diagonali sulla mappa della Spagna, per trovare il «centro» geografico del suo regno - e Madrid allora si rivelò essere il centro. La centralizzazione del potere politico nell'area di Madrid rimase incompleta. Gli archivi di Stato spagnolo rimasero a Simancas vicino a Valladolid, lontano dalla nuova capitale. Madrid si trova lontana dai fiumi navigabili che portavano al mare, e di conseguenza non avrebbe potuto diventare la metropoli finanziaria, in un regno marinaio. Il commercio con l'America era focalizzato intorno a Siviglia, che era anche molto lontana dalla nuova capitale. Quando la corte eseguì l'ordine del re di trasferirsi a Madrid nella primavera del 1561, probabilmente nessuno vide questo come un evento storico, «la nascita della capitale spagnola». Anche prima del cambio di residenza, Filippo aveva già cominciato a fare progetti per la costruzione a El Escorial di una nuova residenza reale. Questo luogo, tuttavia, era stato scelto semplicemente perché era situato vicino a Madrid - quindi non era un rivale di Madrid, solo una residenza «satellite». Le tombe degli antenati di Filippo vennero trasferite a El Escorial nello stesso periodo. ===La corte itinerante in Italia=== A differenza di molti altri territori dell'Europa occidentale, l'Italia è stata - fin dall'antichità classica - caratterizzata da una amministrazione statale avanzata. In altre parole: una regione che doveva avere un governo stazionario, piuttosto che una corte itinerante. Ma la differenza tra l'Italia medievale e altri territori limitrofi non deve essere esagerata. Nell'antico Impero Romano d'Occidente, non vi era più alcun centro naturale del potere politico. Fin dall'inizio del IV secolo, sotto Diocleziano, la corte imperiale non aveva più alcuna fissa dimora, ma si trasferiva da un luogo all'altro. Tuttavia, gli archivi locali erano più sviluppati. Ed è stato da questi archivi locali che i rappresentanti della chiesa primitiva hanno tratto materiali per le storie dei santi (le sofferenze dei martiri erano potevano essere documentate in atti giuridici). La Chiesa nel Medioevo ereditò questi archivi locali. La Roma medievale era di straordinaria importanza come metropoli spirituale, ma solo come tale. L'antica Urbs Roma degli imperatori evidentemente aveva fornito il modello, la fonte di ispirazione, quando furono create le prime capitali dell'Europa medievale occidentale. Ma Roma non era la capitale di uno Stato in quel momento (Perché una Italia unita non esisteva: per gli italiani dell'epoca, la patria significava la propria città natale, non il proprio paese; la variazione del significato della parola illustra quanto l'Italia è cambiata dopo l'unificazione). Diverse città italiane formarono stati potenti durante il Medioevo, ma erano indipendenti - cosa rimasta per secoli, solo come un'entità culturale e geografica, non un concetto politico. Molte aree dentro i confini moderni d'Italia erano regni indipendenti. L’amministrazione dell'Impero Romano, e i suoi archivi, non devono essere sopravvalutati. La tradizione iniziò in un modo molto promettente, sotto la Repubblica, ma poi degenerò. In particolare fu questo il caso dal momento in cui l'Impero Romano divenne così grande che la corte imperiale aveva cessato di essere residente a Roma, e si indirizzò verso l'esistenza itinerante, quando il grande lavoro legislativo iniziato, sotto Teodosio II e Giustiniano I, evidenziò chiaramente quanto fossero trascurati gli archivi. Molte città italiane ripresero alcune parti della tradizione amministrativa dell'impero romano. Venezia aveva, per lo meno dall'XI secolo, un suo archivio. Altre città italiane, nel XII secolo, avrebbero acquisito una tale istituzione. Dopo la caduta dell'impero romano d'occidente, sotto gli Ostrogoti, questa istituzione venne gestita e sviluppata. L’abuso, tuttavia, si trasformò in breve in una norma generale nel sistema degli archivi statali. D'altra parte, i privati avevano la possibilità alternativa di depositare i loro atti nelle chiese; nel 532, l'imperatore riconobbe ufficialmente la legalità di tale deposito. La Chiesa cattolica divenne l'unica istituzione di archiviazione affidabile. I re medievali avevano vari archivi, ma nessuno che fosse paragonabile agli archivi della Chiesa, almeno nel lungo termine. Pertanto non dovremmo aspettarci di trovare delle istituzioni archivistiche organizzate dei re medievali, almeno in senso moderno. Quando si parlava di archivi non si intendeva alcuna stabile organizzazione. Casanova ritiene, tuttavia, che gli archivi imperiali stazionari avrebbero dovuto esistere. Il principale potere secolare non poteva essere troppo «ritardato», rispetto alla chiesa. Quando i re divennero sempre più stazionari in una residenza specificata, abbandonarono la pratica di deporre i loro documenti d'archivio in una chiesa. Quando Innocenzo III divenne papa, nel 1198, avvenne un rinnovamento degli archivi ecclesiastici. Gli archivi della Santa Sede vennero rimessi in ordine e trasferiti in una nuova sede. L'idea era di raccogliere tutto ciò che era stato diffuso in tutta Roma e nelle zone adiacenti. Da questo momento cominciò anche la serie dei registri pontifici. Ma spesso gli archivi erano in movimento. Questo spiega perché, comunemente, documenti d'archivio sono stati distrutti. D’altra parte, scarsissime sono le notizie pervenuteci di questi trasporti. I documenti di viaggio, probabilmente, erano conservati in scatole e sacchetti e gli archivi stazionari erano probabilmente in scaffali. Essi vennero classificati e registrati già nel XIII secolo. Solo durante il XIV secolo, ci fu una tendenza, in Europa occidentale, ad assemblare tutti i documenti d'archivio in un unico luogo, il preludio alla nascita dell'archivio centrale. L'Italia non fu il punto di partenza di questo sviluppo. Dobbiamo, quindi - anche in Italia - aspettarci di trovare un'amministrazione statale primitiva, e una corte itinerante. ==L'obiettivo di una corte reale itinerante== Una forma «migratoria» di governo era un ingrediente naturale durante il feudalesimo che aveva sostituito l'impero romano - più centralizzato – dell'antichità classica. Nel Europa orientale, l'antica Costantinopoli aveva mantenuto le caratteristiche di una capitale politica, molto più chiaramente di ogni città occidentale. Ma era il motivo per cui persistette per tanto tempo la corte itinerante nell'Europa occidentale? Un governo itinerante permetteva una migliore supervisione del regno. Il «nomadismo» del re aveva facilitato il suo controllo sull'aristocrazia inaffidabile, rinforzando la coesione nazionale-locale. Il governo medievale fu per molto tempo un sistema di «relazioni personali», piuttosto che essere un'amministrazione di aree geografiche. Pertanto, il principe doveva negoziare personalmente con i soggetti. Questa cultura «orale» - gradualmente, durante il Medioevo - venne sostituita da una forma di governo «documentario»: sulla base di comunicazione scritta, che generò un archivio, il che rendeva una corte stazionaria sempre più attraente. Originariamente (nell'Alto Medioevo), i re erano costretti a viaggiare per soddisfare le esigenze puramente finanziarie della corte - perché il trasporto degli alimenti contemporaneo (insoddisfacente) non pernetteva ad un grande gruppo di persone di avere una residenza, in modo permanente, in un unico luogo. Ciononostante, in molti paesi, il governo migratorio era sopravvissuto per tutto il XVI secolo, o per un tempo ancora più lungo - ma a quel tempo il cibo e altre cose essenziali erano normalmente trasportate al luogo di residenza del re. Di conseguenza, tali vantaggi puramente «economici» avrebbero dovuto essere molto meno decisivi, rispetto alla «importanza politica» delle migrazioni. La transizione da uno Stato itinerante ad un governo stazionario (in una capitale) riflette un profondo processo di cambiamento sociale: uno stile di vita «orale» (in cui i re non potevano ottenere la fedeltà senza personalmente affrontare i loro soggetti faccia a faccia) venne sostituito da un governo «documentario» (quando il sovrano poteva ottenere la fedeltà con l'invio di un messaggio testuale). ==Note== ==Bibliografia== * [[Perry Anderson|Anderson, Perry]] (1979): ''Lineages of the absolutist state'', Verso edition, Londra. * Aretin, Karl Otmar von (1983): «Das Reich ohne Hauptstadt? » In: ''Hauptstädte in europäischen Nationalstaaten.'' ed T Schieder & G Brunn, Monaco di Baviera/Vienna. * Berges, Wilhelm (1952): «Das Reich ohne Hauptstadt.» In: ''Das Hauptstadtproblem in der Geschichte'' Tübingen. * Bernhardt, John W. (1993): ''Itinerant kingship and royal monasteries in early medieval Germany, 936–1075''. CUP, Cambridge, ISBN 0-521-39489-9. * [[Marc Bloch|Bloch, Marc]] (1939): ''La société féodale, T. 1, la formation des liens de dépendance'', Parigi. * Boyer, Marjorie Nice (1989): «Travel and transport», p. 159, ''Dictionary of the middle ages'', ed Joseph R Strayer, vol. 12, New York. * [[Fernand Braudel|Braudel, Fernand]] (1980): ''Civilisation matérielle, économie et capitalisme, XVe-XVIIIe siècle''. T. 1, ''Les structures du quotidien, le possible et l'impossible'', Parigi. * [[Fernand Braudel|Braudel, Fernand]] (1986): ''L'Identité de la France'', Parigi. * Brühl, Carlrichard (1968): ''Fodrum, Gistum, Servitium Regis.'' Colonia/Graz. * Casanova, Eugenio (1928): ''Archivistica'', 2ª edizione, Siena. * Ennen, Edith (1983): «Funktions- und Bedeutungswandel der 'Hauptstadt' vom Mittelalter zur Moderne.» In: ''Hauptstädte in europäischen Nationalstaaten'' ed. Theodor Schieder & Gerhard Brunn, Monaco di Baviera/Vienna. * [[Lucien Febvre|Febvre, Lucien]] (1962): ''Pour une histoire à part entière'', Abbeville. * Fernández, Luis (1981a): ''España en tiempo de Felipe II, Historia de España'', ed R Menéndez Pidal, tomo XXII, vol I, cuarta edición, Madrid. * Fernández, Luis (1981b): ''España en tiempo de Felipe II, Historia de España'', ed R Menéndez Pidal, tomo XXII, vol II, cuarta edición, Madrid. * Foronda y Aguilera, Manuel de (1914): ''Estancias y viajes del emperador Carlos V'', Madrid. * Friedmann, Abbé (1962): «La fonction religieuse de Paris», ''Paris, fonctions d'une capitale'', Parigi. * Gille, Bertrand (1962): «Fonctions économiques de Paris», ''Paris, fonctions d'une capitale'', Parigi. * Graus, František (1979): «Prag als Mitte Böhmens.» In: ''Zentralität als Problem der mittelalterlichen Stadtgeschichtsforschung.'' ed. F Meynen, Vienna/Colonia. * Guenée, Bernard (1971): ''L'Occident aux XIVe et XVQ siècles, les États'', Parigi. * Hammer, Karl (1983): «Paris als exemplarische Hauptstadt», ''Hauptstädte in europäischen Nationalstaaten'', ed. Theodor Schieder & Gerhard Brunn, Monaco di Baviera/Vienna. * Hermann, Oliver (2000): ''Lothar III. und sein Wirkungsbereich. Räumliche Bezüge königlichen Handelns im hochmittelalterlichen Reich (1125–1137)''. Winkler, Bochum, ISBN 3-930083-60-4. * Jusserand, J.J. (1921): ''English wayfaring life in the Middle Ages'' (XIVth century), 2ª ed., Londra. * Lill, Rudolf (1983): «Hauptstadtprobleme in modernes Italien», ''Hauptstädte in europäischen Nationalstaaten'', ed T Schieder & G Brunn, Monaco di Baviera/Vienna. * Martens, Mina (1964): «Bruxelles, capitale de fait sous les Bourgignons.» In: ''Vierteljahrschrift für Wirtschafts- und Sozialgeschichte.'' II. * Mousnier, Roland (1962): ''Paris, capitale politique au moyen-age et en les temps modernes (environ 1200 à 1789) '', ''Paris, fonctions d'une capitale'', Parigi. * Opll, Ferdinand (1978): ''Das itinerar Kaiser Friedrichs Barbarossa.'' Vienna/Colonia/Graz. * Orning, Hans Jacob (2008): ''Unpredictability and presence - Norwegian Kingship in the High Middle Ages.'' Leiden/Boston. * Peyer, Hans Conrad (1964): «Das Reisekönigtum des Mittelalters.» In: ''Vierteljahrschrift für Sozial- und Wirtschaftsgeschichte.'' ed. Hermann Aubin, vol 51, Wiesbaden, pp. 1–21. * Posner, Ernst (1972): ''Archives in the ancient world'', Harvard University Press, Cambridge Massachusetts. * Ribeiro, Fernanda (2003): «Como seria a estrutura primitiva do Arquivo da Casa da Coroa (Torre do Tombo)?» In: Fonseca, L., Amaral, L., & Mendes Ferreira Santos, M., ''Os Reinos ibéricos na Idade Média, livro de homenagem ao Professor Doutor Humberto Carlos Baquero Moreno'' (pp. 1401-1414), Porto (Universidade do Porto, Faculdade de Letras). * Rodríguez de Diego, José Luis (1998): ''Instrucción para el gobierno del Archivo de Simancas (año 1588) '', Madrid. * Roloff, Gustav (1952): «Hauptstadt und Staat in Frankreich.» In: ''Das Hauptstadtproblem in der Geschichte.'' Tübingen. * Rumeu de Armas, Antonio (1974): ''Itinerario de los Reyes Católicos [1474-1516]'', Madrid. * Ságvári, Agnes (1983): ''Stadien der europäischen Hauptstadtentwicklung und die Rolle der Hauptstädte als Nationalrepresentanten, Hauptstädte in europäischen Nationalstaaten'', ed. Theodor Schieder & Gerhard Brunn, Monaco di Baviera/Vienna. * Samaran, Charles (1962): «Vocation universitaire de Paris», ''Paris, fonctions d'une capitale'', Parigi. * Serrão, Joel (1981): «Capital», ''Dicionário de história de Portugal'', vol I, Porto. * Stadler, Peter (1983): «Föderaler Staatsaufbau und Multizentralität - die Hauptstadtfrage in der Schweiz», ''Hauptstädte in europäischen Nationalstaaten'', ed T Schieder & G Brunn, Monaco di Baviera /Vienna. * Stretton, Grace (1935): ''The travelling household of the Middle Ages'', pp. 76-79, ''The Journal of the British Archæological Association'', new series vol. 40, Londra. * Strömberg, J.B.L.D. (2004): [http://www.sciecom.org/ojs/index.php/scandia/article/viewFile/1327/1114/ ''The Swedish Kings in Progress – and the Centre of Power.''] In: ''Scandia.'' 70:2, Lund. * Strömberg, J.B.L.D. (2013): [http://litteraturbanken.se/#!/forfattare/StrombergJBLD/titlar/ResandeKungarna/sida/3/faksimil ''De svenska resande kungarna – och maktens centrum. (The Swedish travelling kingdom –and the center of power)''] Uppsala. Samlingar utgivna av Svenska fornskriftsällskapet. Serie 1. Svenska skrifter 97, 557 pp. ISBN 978-91-979881-1-7. Riassunto in inglese:[http://www.svenskafornskriftsallskapet.se/publikation/stromberg-2013/] * Timbal, Pierre-Clément (1973): «Civitas Parisius communis patriae», en ''Economie et societé au Moyen Age, mélanges offerts à Edouard Perroy'', Parigi. * Tout, Thomas Frederick (1934): «The beginnings of a modern capital, London and Westminster in the fourteenth century.» In: ''The collected papers of Thomas Frederick Tout'' vol III, Manchester. ==Collegamenti esterni== * http://www.koenigspfalzen.mpg.de/projekt.html * http://www.ottonenzeit.de/musik/reisekong/reisek1.htm * http://www.reich-deutsches.de/mittel_4.html [[Regola di gioco per un film sugli anabattisti]] {{Film |titolo italiano = Regola di gioco per un film sugli anabattisti |immagine = Dreharbeiten_Spielregel_Wiedertaeufer.jpg |didascalia = Riprese del film "Regola di gioco" |lingua originale = tedesco |titolo originale = Spielregel für einen Wiedertäuferfilm |paese = Germania Ovest |paese 2 = Italia |anno uscita = 1976 |durata = 70 min |tipo colore = B/N |genere = documentario |genere 2 = drammatico |regista = Georg Brintrup |soggetto = Georg Brintrup, Rudi Bergmann |produttore = Georg Brintrup |produttore esecutivo = |casa produzione = La Bottega Cinematografica |attori = *Michael Romat: Lettore *Wilfried Gronau: Hermann von Kerssenbrock *Tim Sodmann: Voce maschile *Petra Gnade: Voce femminile *Monika Ernst: se stessa *Magdalena Storm: se stessa *Bruno Finke: se stesso *Ulrike Poerschke: se stessa |fotografo = Ali Reza Movahed |montatore = Jobst Grapow |musicista = AA. VV. }} Regola di gioco per un film sugli anabattisti è un film del 1976, il primo lungometraggio del regista tedesco Georg Brintrup. Mette in rapporto la repressione subita dall'anabattismo all'inizio del Cinquecento nella città di Münster, con l’interdizione ad esercitare pubblici impieghi, che colpì i membri del Partito Comunista Tedesco durante gli anni 1970 nella Germania. ==Trama== Nella prima parte del film, dopo un breve commento sui fatti accaduti nella città di Münster all’inizio del Cinquecento, sulla nascita della comune degli anabattisti e il suo sterminio per iniziativa del vescovo, vengono letti alcuni testi tratti dall’introduzione alla “Storia degli anabattisti” di Hermannus Kerssenbroick. Si tratta di cronache sui disordini di Münster, tramandate da un testimone oculare in un manoscritto in latino, poi tradotto in tedesco nel ‘700 ad opera di un anonimo . In quei racconti sono descritti la formazione della città di Münster, i suoi edifici, i mercati, le strade, le classi sociali e infine la sua costituzione. Nel film vengono dapprima mostrate alcune immagini di strade e piazze della città, come appaiono oggi, per poi passare alla scena di un uomo che legge ad alta voce, su una terrazza di Roma, non lontano dalle mura vaticane. La prima parte della pellicola si chiude con una carrellata che, muovendo dai tetti di Münster, raggiunge le strade del centro città e si conclude davanti ad un fuoco, mentre si sente la voce dell'uomo narrare i segni miracolosi che hanno preannunziato i disordini e la distruzione della città. La seconda parte del film si svolge per le strade e le piazze della città di Münster. Due insegnanti, Monika Ernst e Magdalena Storm, raccontano le loro esperienze personali in rapporto al divieto di esercitare la loro professione. Monika espone il suo caso in maniera dettagliata, mentre Magdalena riferisce i momenti salienti della sua esperienza con i funzionari della “Protezione della Costituzione”. Si passa poi al caso di Bruno Finke. Bruno è accompagnato da Ulrike Poerschke, la quale racconta a sua volta delle accuse che ha dovuto subire. Tutti e quattro i personaggi sono insegnanti e membri del Partito Comunista Tedesco, che è un partito legale a tutti gli effetti. Al termine della seconda parte, viene mostrato l'orologio astronomico del duomo di Münster, costruito nel 1542 dopo la vittoria del vescovo sugli anabattisti, quale “simbolo della restaurazione”. ==Retroscena== Il documentario nasce dalla sceneggiatura per un film mai realizzato sulla tragica vicenda degli anabattisti: un movimento protestante in origine pacifico, che a causa delle persecuzioni subite si trasformò in una setta radicale e - durante l'assedio della città di Münster - addirittura fanatica. Il motivo ispiratore del documentario è che la repressione di un pensiero porta al radicalismo e che l'isolamento dello spirito conduce al fanatismo, alla follia. Una opposizione, ancorché pacifica e democratica, può infatti arrivare a estremizzarsi a causa delle vessazioni che subisce, fino a provocare, fatalmente, reazioni ancora più dure e violente. ==Festivals== Regola di gioco per un film sugli anabattisti fu proiettato per la prima volta durante il Filmfestival Internationale a Rotterdam nel gennaio del 1977. Seguirono proiezioni al Forum del Giovane Cinema Tedesco, al Festival di Berlino in luglio del 1977, e alla XIII “Mostra Internazionale del Nuovo Cinema” di Pesaro nel settembre del 1977. ==Critica== {{Citazione| Quarto modo di fare documentari è quello del giovane tedesco Georg Brintrup ... lucidissimo film in cui si mette in rapporto la repressione subita dall'anabattismo all'inizio del '500 nella città di Münster con quella che tocca oggi, a causa del 'Berufsverbot', ai membri del partito comunista tedesco che cercano un impiego pubblico. Il tema è affrontato nel modo più diretto - testimonianze, lettura 'in campo' di testi storici, immagini della città come è oggi - con un cinema di parola, tutto intellettuale, ma che riesce a collocare storicamente il problema e a coinvolgerci più di quanto avrebbero fatto confuse accumulazioni di materiali di repertorio o infuocate denunce. | Alberto Farassino in "La Repubblica" dal 24.9.1977 }} ==Collegamenti esterni== * {{IMDb}} * [http://www.brintrup.com/brintrup-film-italiano/-it/film/Regola-di-gioco.html presentazione del film] ==Note== [[Crisi (politica)]] Si definisce crisi politica il momento in cui una disputa tra due parti politiche non sembra più risolvibile per vie diplomatiche, ad esempio per (apparentemente) irrisolvibile incompatibilità tra le stesse o rinuncia di una delle due a una composizione. Il momento di crisi, a differenza di quello di tensione, ha quasi sempre come soluzione la guerra o delle ostilità che si possono prolungare nel tempo, come nel caso delle continue crisi mediorientali. Un esempio di crisi politica internazionale è l'assassinio dell'Arciduca Francesco Ferdinando da parte di un nazionalista serbo-bosniaco, che aggravò la crisi tra Serbia e Impero austro-ungarico che dichiarò guerra nel giro di 48 ore alla prima facendo così scoppiare la prima guerra mondiale. Nell'ambito della politica interna, una crisi di governo è la conseguenza di disaccordi fra i suoi componenti che impongono un cambiamento sensibile pena la sua caduta e perdita del potere. Può concludersi «pacificamente» con il cosiddetto rimpasto, cioè una modifica della sua composizione (ad esempio governo Berlusconi III), oppure sfociare in una sfiducia che fa cadere il governo e porta o alla nomina di un nuovo presidente del consiglio (ad esempio, governo D'Alema I) oppure nel caso che ciò sia impossibile allo scioglimento anticipato del Parlamento con conseguenti elezioni. [[Desistenza]] La desistenza è una forma di presentazione dei partiti politici alle elezioni, che comporta la volontaria esclusione da un complesso di liste, concorrenti alla stessa votazione, al fine di favorire una o più di quelle presenti. È quasi sempre frutto di un patto che unisce partiti, che possono avere un unico obiettivo, ma profonde differenze di merito. ==Applicazioni== La desistenza è stata, ad esempio, applicata nelle elezioni politiche italiane del 1996 tra il partito della Rifondazione Comunista e le forze politiche riunite nella coalizione di centrosinistra de l'Ulivo, guidata da Romano Prodi. In virtù di questo patto di desistenza, l'Ulivo avrebbe rinunciato a presentarsi in 45 collegi maggioritari "sicuri", lasciandoli al PRC che però dovrà presentarsi col vecchio simbolo dell'Alleanza dei Progressisti. [[Fat cat (termine)]] Fat cat (lett. Gatto grasso, detto anche angel e big money man) è un termine inglese di natura politica. In origine indicava un ricco politico che dona parte del suo patrimonio con lo scopo primario di ottenere fama e prestigio per il suo gesto, ma oggigiorno viene usato per indicare una persona ricca ed avara che, grazie al suo grosso patrimonio, "vive facilmente" sulle spalle degli altri. Nel Regno Unito, il termine è anche usato per riferirsi ai dirigenti il cui stipendio è considerato eccessivo. Il New York Times ha descritto i fat cat come simbolo di "un sistema di finanziamento delle campagne elettorali pieno di scappatoie", con i cittadini statunitensi che li vedono come ricettacolo per i "giochi di potere" e capaci di "comprare l'accesso, influenzare la politica e persino porre dei veti". ==Note== [[Gerrymandering]] Il gerrymandering (parola d'origine inglese che rappresenta la fusione di due termini, quello di “Gerry” e “salamander”) è un metodo ingannevole per ridisegnare i confini dei collegi nel sistema elettorale maggioritario. ==Storia== L'inventore di questo sistema di ridisegno dei collegi era il politico statunitense e governatore del Massachusetts Elbridge Gerry (1744-1814); egli, sapendo che, all'interno d'una certa regione (dipartimento o stato), ci possono essere parti della popolazione (ben localizzabili) favorevoli a un partito o a un politico (ad esempio, seguendo la dicotomia centro-periferia, giovani-vecchi, ceto basso-ceto medio o alto), disegnò un nuovo collegio elettorale con confini particolarmente tortuosi, includendo quelle parti della popolazione a lui favorevoli ed escludendo quelli a lui sfavorevoli, garantendosi così un'ipotetica rielezione. Le linee di tale collegio erano così irregolari e tortuose, da farlo sembrare a forma di salamandra (da qui la seconda parte del termine “salamander”, salamandra in inglese, appunto). ==Note== ==Bibliografia== * Domenico Fisichella, ''Elezioni e democrazia. Un'analisi comparata'', Bologna, Il mulino, 1982. ISBN 88-15-03873-6. Nuove edizioni: 2003, ISBN 88-15-09100-9, e 2008, ISBN 978-88-15-12820-1. * {{cita web|http://www.treccani.it/enciclopedia/gerrymandering_(Lessico-del-XXI-Secolo)/|Voce dedicata al Gerrymandering nell'enciclopedia Treccani}} * Francesco Dini, ''Amnesia strutturale, gerrymandering involontari e dimensioni geografiche ottime'', in ''Il riordino territoriale dello Stato. Riflessioni e proposte della geografia italiana'' (a cura di M. Castelnovi), Roma, Società Geografica Italiana, 2013, pp. 91–102 (link: http://www.societageografica.it/index.php?option=com_content&view=article&id=829&Itemid=96 ). ==Altri progetti== [[Maggioranza bulgara]] Per maggioranza bulgara, nel linguaggio giornalistico italiano, si intende una maggioranza schiacciante di consensi, non supportata, però, da un libero dibattito. L'espressione deriva dalla situazione politica della Bulgaria, quando era il più fedele alleato dell'Unione sovietica, ma anche quello in cui il dibattito interno era inesistente. Il termine ha spesso una forte carica negativa ed è talvolta usato in senso ironico, soprattutto in occasione della sconfitta della maggioranza. L'espressione è stata usata anche fuori del campo politico, sempre per indicare una larga maggioranza formale di consensi non accompagnata da una democrazia interna. L'influsso della locuzione "maggioranza bulgara" sui successivi usi dell'aggettivo "bulgaro" è stata affermata anche dalla Treccani a proposito di editto bulgaro. ==Note== [[Malapportioning]] Il Malapportioning è una suddivisione non equa dell'elettorato nei collegi del sistema elettorale maggioritario. Esso si riferisce a una disuguaglianza nella rappresentanza dei partiti, dovuta alle differenze nelle dimensioni dei collegi. La sua influenza sull'esito della competizione elettorale, è maggiore nei sistemi politici dove i partiti dominanti sono due. Il geografo antropico Ron Johnston sostiene che il malapportioning si può verificare intenzionalmente, se un partito o un'organizzazione politica affiliata controlla il processo di suddivisione in collegi, creando collegi più grande dove il partito oppositore è più forte. Si parla invece di un "malapportioning strisciante", quando i cambiamenti, intervenuti nel corso del tempo nella suddivisione in distretti, fanno sì che ci siano collegi più piccoli dove un partito è più forte. ==Bibliografia== * Painter Joe; Jeffrey Alex, ''Geografia Politica'', Torino, UTET Università , 2009.