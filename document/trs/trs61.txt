sport
 [[Diritti televisivi del calcio]] I diritti televisivi del calcio sono i diritti di riprendere e trasmettere, in diretta o in differita e su qualunque piattaforma televisiva, le partite di calcio. Data l'importanza in molti paesi del mondo del gioco del calcio, non solo dal punto di vista sportivo, ma anche da quello degli interessi economici, la formula scelta per regolare i diritti della ripresa televisiva condiziona pesantemente le squadre, i campionati e lo stesso mondo della televisione. ==Nozione== Il concetto di diritti televisivi è nato negli Stati Uniti per la trasmissione delle partite di football americano. Sono stati trapiantati nei paesi europei dopo la caduta del muro di Berlino (1989), fra cui l'Italia nel 1993, creando la divisione fra paesi ricchi omologati nel modello unico di calcio e di "diritto calcistico" anglosassone e mondo sportivo dei paesi sottosviluppati, non appetibili ai network televisivi e rimasti senza diritti calcistici televisivi nella loro autonomia. ==Categorie di diritti televisivi calcistici== Nell'Occidente omologato si sono sviluppate le seguenti categorie di diritti calcistici televisivi o diritti televisivi calcistici: ===Diritti televisivi "in vendita"=== Categoria intermedia generica introdotta in Italia nel 1980 e durata fino al 1993 (quando non c'era il concetto di criptabilità del segnale televisivo). ===Diritti televisivi "criptati"=== Categoria definitiva che riguarda intere partite trasmesse in diretta. Introdotti in Italia nel 1993 appena la criptabilità fu scoperta, hanno chiuso ufficialmente l'era del "calcio da stadio". ===Diritti televisivi "in chiaro"=== Categoria definitiva che riguarda intere partire trasmesse in diretta. Sono presenti in poche nazioni europee. In Italia esistono dal 1993 e sono appannaggio della Rai. ===Diritti "sugli highlights"=== Categoria in evoluzione, che riguarda le sintesi delle partite. Anch'essi sono nati in Italia nel 1993. ==Ripartizione dei diritti== ===Serie A Italiana=== Dal 2010-2011 è scattata la ripartizione collettiva: 40% in parti uguali ad ogni club; 30% in base al bacino d'utenza (25% tifosi, 5% dimensioni del comune di residenza); 30% risultati sportivi (15% risultati ultimi 5 anni, 10% risultati dal 1946 fino a 6 anni fa e 5% risultati ultima stagione). ===Premier League Inglese=== Ripartizione: 50% ad ogni club, 25% in base al piazzamento e il restante 25% secondo il bacino d'utenza. [[Fair play finanziario]] Il fair play finanziario è un progetto introdotto dal comitato esecutivo UEFA nel settembre 2009 mirante a fare estinguere i debiti contratti dalle società calcistiche e a indurle nel lungo periodo a un auto-sostentamento finanziario. ==Introduzione== L'idea di fair play finanziario nasce dal fatto che le disparità tra le società, nel calcio moderno, sono sempre più spesso dovute a un fattore economico piuttosto che a uno sportivo. Oltre a questo i dirigenti UEFA si sono resi conto dell'indebitamento che le società affrontano è spesso dovuto a enormi spese durante le campagne di calciomercato. È probabile che sia stata, tra le altre, la campagna acquisti del 2009 del Real Madrid a smuovere definitivamente i dirigenti UEFA. Durante quel periodo il presidente del Real Madrid Florentino Pérez fu protagonista di una spesa senza precedenti che andò a finire con l'acquisto di Cristiano Ronaldo per 94 milioni di euro. Oltre a essere una scelta dispendiosa, l'acquisto simboleggiava lo strapotere delle grandi società rispetto a una concorrenza economicamente più limitata. Il fair play finanziario è stato presentato dall'UEFA come uno degli undici valori che questa federazione promuove. Michel Platini ne divenne subito uno dei maggiori promotori e sin dalla nascita lo ha ritenuto fondamentale per il benessere del calcio: ==Obiettivi== Il piano di fair play finanziario si prefigge diversi obiettivi: * Dare al sistema finanziario delle società un ordine e una razionalità * Stimolare l'auto-sostenibilità delle società, soprattutto a lungo termine * Stimolare la crescita delle [[Infrastruttura|infrastrutture]] * Stimolare la crescita dei settori giovanili * Incoraggiare la società a competere soltanto entro i propri [[Introito|introiti]] * Accertarsi che le società onorino gli impegni finanziari nei tempi prestabiliti * Diminuire le pressioni sulle richieste salariali e sui trasferimenti * Limitare gli effetti dell'[[inflazione]] nel mondo calcistico È stato anche redatto il manuale ufficiale UEFA del fair play finanziario che spiega il tutto più dettagliatamente. Per assicurarsi di raggiungere tutti gli obiettivi è stato istituito il Panel di controllo finanziario, formato da otto esperti indipendenti e un presidente, che controlla la corretta applicazione dei criteri di Licenza UEFA Pro. ==Monitoraggio delle società== Le società verranno controllate dalla UEFA a partire dal 2011 fino ad arrivare ad inizio stagione 2014, sulla base di tre punti fondamentali: #Nessuna presenza di debiti arretrati verso altre società, dipendenti e/o autorità #Fornitura di informazioni finanziarie che riguardano il futuro #Obbligo di [[pareggio del bilancio]] Le società che non avranno raggiunto gli obiettivi nel 2014 rischieranno di non poter più partecipare alle competizioni UEFA. Michel Platini e altri dirigenti UEFA si sono più volte soffermati sul punto 3, ritenendo fondamentale che le società non investano più di quanto non permettono gli introiti. In ogni caso la normativa lascia ancora un margine di tolleranza nella gestione di eventuali perdite di esercizio, consentendo perdite fino a 5 milioni di euro più altre deroghe speciali fino al 2018 per perdite da 45 a 30 milioni, se ripianate tempestivamente dagli azionisti di riferimento. ==Conseguenze del fair play finanziario== Nei primi mesi del 2012 varie sono state le risposte delle società calcistiche europee al fair play finanziario. I dati ricevuti attestano che il debito calcistico si aggira su 1,6 miliardi di euro e che è in crescita del 36%, mentre il 75% delle società non riesce a far pareggiare il bilancio. ===Società che hanno ricevuto sanzioni=== Alcune società si sono ritrovate con debiti scaduti, come il Beşiktas che è stato escluso per due stagioni dalle coppe europee. Bursaspor e PAOK hanno ricevuto sanzioni simili per aver violato le licenze UEFA Pro. Per il 2013 a causa dei pagamenti di stipendi arretrati sono state escluse della competizioni UEFA Málaga (Spagna), Hajduk Spalato e Osijek (Croazia), Dinamo Bucureșt e Rapid București (Romania) e Partizan Belgrado (Serbia). ===Società indebitate=== La maggiore parte delle società pur non avendo debiti scaduti non riesce a far quadrare il proprio bilancio annuale: il Manchester City ha concluso il 2011 con una perdita di 225 milioni di euro, ma i suoi dirigenti continuano ad investire molto sul mercato. Oltre a queste altre società pesantemente indebitate il Barcellona, con un debito di 98 milioni di euro. Il Valencia si trova invece in passivo di 260 milioni di euro mentre il calcio spagnolo avrebbe un debito complessivo di circa 5 miliardi di euro. Anche Chelsea e Manchester United si trovano in passivo di diversi milioni di euro e con loro il Liverpool e il Paris Saint-Germain, che negli ultimi anni ha condotto delle operazioni di mercato costose. Agli inizi del 2012 le squadre più rappresentative del calcio italiano (Inter, Juventus e Milan) hanno perdite superiori ai 60 milioni di euro all'anno. Nonostante Inter e Milan abbiano deciso di risparmiare durante le varie campagne acquisti e cedere giocatori con ingaggi elevati per ridurre i costi, non sono ancora riusciti ad azzerarli. Per la Juventus grazie alla costruzione dello Juventus Stadium i ricavi sono aumentati. Nel bilancio 2012-13 la Juventus ha dichiarato perdite in calo a 15,9 milioni di euro, rispetto al rosso di 48,6 milioni dell'anno precedente, mentre nel bilancio 2013-14 la Juventus dichiarava una perdita contenuta a 6,7 milioni con lieve utile ante imposte (+0,1 milioni). ===Società in regola=== I casi in regola sono pochi e tra questi vi sono l'Arsenal e il Bayern Monaco, che concludono l'annata in positivo. Tra le società italiane un ottimo esempio è rappresentato dal Napoli, che riesce ad avere dei buoni introiti e a chiudere il bilancio in positivo dal 2007. Anche la Fiorentina è entrata nel novero delle società virtuose chiudendo in attivo il bilancio sia nel 2012 che nel 2013. ===Implementazione delle regole nella Football League=== Partendo dalla stagione 2012-2013 la Football League ha deciso di inserire le regole del fair play finanziario per le società partecipanti. Questo significa che le società della Championship, della League One e della League Two sono sottoposte a tali regole. ==Note== ==Bibliografia== * {{cita web|http://it.uefa.org/protecting-the-game/club-licensing-and-financial-fair-play/index.html|UEFA Presentazione del fair play finanziario}} * {{cita web|url=http://it.uefa.com/uefa/aboutuefa/organisation/president/news/newsid=1667525.html#limportanza+fair+play+finanziario|titolo=UEFA Le parole di Michel Platini sul fair play finanziario}} * {{cita web|url=http://it.uefa.com/uefa/aboutuefa/organisation/executivecommittee/news/newsid=1493226.html|titolo=UEFA fair play finanziario per la stabilità del calcio}} * {{cita web|url=http://it.uefa.com/uefa/aboutuefa/organisation/generalsecretary/news/newsid=1670653.html#fair+play+finanziario+calcio+sostenibile|titolo=UEFA fair play finanziario per un calcio sostenibile}} * {{cita web|http://www.tempi.it/fair-play-finanziario-per-i-club-arriva-lora-del-giudizio-come-stanno-juve-milan-e-inter#axzz20NYTQKZu|Risposte al fair play finanziario}} * {{cita web|http://calcio.fanpage.it/il-bayern-sfida-i-debiti-da-champions-di-real-barcellona-e-chelsea/|Situazione economica delle società calcistiche europee}} ==Collegamenti esterni== * {{cita web|http://it.uefa.com/|Sito U.E.F.A.}} [[Fondamentali (calcio)]] Per fondamentali si intendono tutti quei gesti che un calciatore può effettuare una volta in possesso del pallone. È importante insegnarli sin dall'inizio a coloro che intraprendono questo sport. ==Elenco== Per un calciatore, i fondamentali da apprendere sono i seguenti: *Calciare il pallone *Stoppare il pallone *[[Dribbling]] *Effettuare un colpo di testa *Effettuare una rimessa laterale *Difendere il pallone *Contrastare l'avversario *Correre con e senza palla *Palleggiare Per l'estremo difensore è necessario anche affinare la tecnica del portiere. ==Fondamentali== ===Calciare il pallone=== Il pallone può esser calciato in diversi modi, per due principali finalità: il passaggio ad un compagno e il tiro in porta. La tecnica di base per calciare il pallone è quella di utilizzare l'interno del piede (colpo di "piatto"): questo consente una maggiore precisione a discapito della potenza nel tiro. Questa tecnica si usa molto spesso per passaggi corti e tiri ravvicinati. Utilizzando l'esterno del piede, il tiro diventa più difficoltoso e la precisione diminuisce. La potenza rimane la stessa, ma tramite questa parte del piede è possibile eseguire dei colpi ad effetto per scavalcare gli avversari. Col collo del piede il pallone acquista la massima potenza a discapito della precisione. Ci sono anche delle varianti per colpire il pallone di collo, utilizzando in minor misura la parte esterna o interna del piede. Un colpo di esterno collo unisce la potenza ad un effetto imprevedibile, me è molto difficile da effettuare. Ci sono anche altri metodi particolari di toccare il pallone, utilizzando la punta del piede oppure il tallone (colpo di "tacco"). Con la punta si ha la minima precisione, ma è utile per anticipare gli avversari perché è il colpo più veloce. Il colpo di "tacco" è invece imprevedibile, ma ha una bassa precisione e poca potenza; viene utilizzato per giocate ad alto livello tecnico, o quando non esistono colpi alternativi. ====Passaggio==== I passaggi si dividono solitamente in passaggi corti (solitamente rasoterra) e passaggi lunghi (i cosiddetti "lanci", in cui il pallone viene colpito con forza e diretto in zone del campo più lontane). Per i passaggi corti si usa spesso il tocco di piatto, che consente una maggior precisione; per i passaggi di media o lunga gittata, invece, si usa l'interno del piede (spesso per aperture che allarghino il gioco, tagliando il campo ed evitando gli avversari) o il collo, che permette di effettuare lunghi lanci, potenti e tesi, volti a raggiungere compagni lontani. I cross, invece, si eseguono prevalentemente d'interno, spesso in corsa, e richiedono grande precisione. I passaggi da penultimo uomo verso la rifinitura finale di un altro giocatore vengono detti assist. ====Tiro==== Il tiro si può effettuare in modi diversi, a seconda della situazione; si può tirare da fermi, in corsa, al volo o in acrobazia. Il tiro da fermo richiede la capacità di imprimere grande forza al pallone anche in assenza di movimento, e una discreta precisione. Si può tirare da fermi con il collo del piede, con l'interno o con l'esterno; nell'esecuzione dei calci piazzati occorre anche saper alzare il pallone, così da superare la barriera. Per eseguire il tiro in corsa, invece, il giocatore deve sapere calibrare il passo della propria corsa, così da poter giungere all'impatto con la palla con il corpo in corretto equilibrio. Spesso il tiro in corsa è effettuato con grande potenza, impattando la palla con il collo, così da aumentare le probabilità di battere il portiere. Per il tiro al volo servono tecnica e coordinazione: per colpire correttamente il pallone, infatti, è necessario attendere il momento giusto, giacché un tempismo sbagliato porterebbe a un tiro impreciso, o scarsamente potente. La rovesciata è un particolare tipo di tiro in acrobazia che richiede di rivolgere le spalle alla porta, saltare e colpire il pallone al volo, ricadendo poi sulla schiena. ===Stoppare il pallone=== Potenzialmente, un calciatore potrebbe "stoppare" (cioè interromperne la traiettoria per controllarlo) il pallone con una qualsiasi parte del corpo, escluse braccia e mani. Ognuna delle parti è utilizzata però in momenti diversi. Lo stop sotto il piede è il più comune, e permette un immediato arresto del pallone, che lo rende subito disponibile per la giocata successiva. Lo stop effettuato con l'interno è uno dei più frequenti nel corso di una gara: può essere utilizzato sia per palloni rasoterra che per passaggi a mezz'aria. Lo stop di petto serve invece a intercettare e controllare i palloni con traiettorie più alte; è utile in tutte le aree del campo, agli attaccanti (che lo usano per preparare un tiro, spesso al volo), ai centrocampisti (per ricevere il passaggio di un compagno e impostare subito dopo il gioco) e ai difensori (che vi ricorrono per anticipare gli attaccanti avversari). Lo stop con il collo del piede è spesso utilizzato per agganciare palloni alti e spioventi, accompagnandoli verso il suolo con cura per evitare di perderne il controllo. Lo stop di coscia è abbastanza raro e si esegue per controllare palloni spioventi fermandoli con la coscia, che va tenuta perpendicolare al corpo. Ancora più raro e particolarmente difficile è lo stop di testa, che richiede l'abilità di un giocoliere e un movimento del capo verso il basso per smorzare la velocità della palla. I normali stop di piede fermano completamente il pallone o si limitano a cambiarne la traiettoria e porlo sotto il proprio controllo anche se resta in movimento. Gli altri stop permettono esclusivamente il controllo della palla che resta in movimento. I cosiddetti "stop a seguire" (di solito effettuati con l'interno del piede, l'esterno, la suola o con il petto) consentono di entrare in possesso del pallone cambiandone la traiettoria con un unico tocco che dia contemporaneamente inizio all'azione successiva, solitamente dello stesso giocatore che li ha effettuati. La palla e i piedi devono quindi essere posti nella posizione ideale per il tocco successivo allo stop a seguire. ===Dribbling=== Il "dribbling" è la serie di movimenti che il giocatore compie per evitare l'avversario, superandolo senza commettere fallo. Per eseguirlo è richiesta una grande coordinazione, abilità nel controllo di palla e la capacità di inventare soluzioni imprevedibili per ingannare l'avversario. ===Effettuare un colpo di testa=== Il colpo di testa è un metodo per arrivare a colpire i palloni più alti. Si unisce spesso all'elevazione, e permette al calciatore di allontanare i palloni con traiettorie alte lontano da sé nel minor tempo possibile. Per eseguire il colpo di testa occorrono tempismo, coordinazione, equilibrio e capacità di salto. Si può far ricorso al colpo di testa anche senza saltare: in questo caso si parla di "smorzata", cioè un passaggio corto effettuato con la testa, smorzando la traiettoria del pallone e deviandola verso un compagno. Lo stacco da terra si effettua dopo una rincorsa, più o meno breve, che serve a dare maggior slancio al salto; il piede (solitamente sempre lo stesso) colpisce il suolo, spingendo il corpo verso l'alto. Il colpo di testa si può effettuare sia frontalmente, usando appunto la fronte, oppure lateralmente, per dirigere con maggior precisione il pallone. Per eseguire il colpo di testa frontale è necessario tenere le braccia larghe, allineare la testa con il tronco e impattare il pallone con il centro della fronte. I colpi di testa in torsione, invece, prevedono il busto girato e il collo proteso verso il pallone; di solito, in questi casi l'impatto avviene lateralmente. Si può anche colpire la palla in tuffo, in situazioni in cui la traiettoria del pallone è bassa e serva un colpo di testa per anticipare l'oppositore e rinviare la sfera, o dirigerla verso la porta avversaria. I difensori sovente colpiscono di testa per anticipare l'attaccante avversario, allontanando il pallone dalla propria porta; gli attaccanti, invece, hanno come scopo la marcatura di un gol, e cercano pertanto di evitare l'intervento dei difensori: spesso colpiscono la palla lateralmente, per conferire maggior precisione al tiro. ===Effettuare una rimessa laterale=== Per effettuare la rimessa laterale servono le due mani: esse, mentre tengono il pallone, devono essere portate dietro il capo e al di sopra della testa; la rimessa dev'essere eseguita fronteggiando il terreno di gioco, mentre i piedi rimangono all'esterno della linea laterale, o parzialmente posti su di essa. ===Contrastare l'avversario=== Per contrastare l'avversario e sottrargli il pallone senza commettere fallo esistono diverse tecniche. Una di esse è la scivolata, che consiste nello scivolare verso l'avversario, distendendo una gamba e cercando l'impatto con il pallone, per allontanarlo o entrarne in possesso; per eseguire questo intervento è necessaria una buona scelta di tempo, affinché non si trasformi in un fallo (un tempismo sbagliato può infatti portare il giocatore a colpire la gamba dell'avversario anziché il pallone). Un altro tipo di contrasto è il semplice contrasto corpo a corpo, che vede i giocatori disputarsi il pallone in corsa o da fermi: anche qui, occorre saper scegliere bene il tempo dell'affondo del piede sul pallone, per evitare impatti violenti o fallosi con l'avversario. ===Correre con e senza palla=== Tra i fondamentali del calcio vi è anche la corsa, sia quando si è in controllo del pallone che quando non lo si è. La corsa con il pallone prevede la capacità di aumentare la velocità, senza però perdere il controllo della palla: per evitare di perdere la sfera occorre saper calibrare la forza dei tocchi che le si imprimono, accorciare il passo in accordo con la velocità della sfera, ed essere dotati di buone capacità coordinative. L'inserimento è la tipica azione di corsa con la palla. Per correre senza palla, invece, non solo è necessaria una solida condizione fisica, ma si devono anche osservare il gioco e i movimenti del pallone, così da effettuare i giusti spostamenti e guadagnare la posizione migliore per ricevere un passaggio, o per andare a contrastare l'avversario. I movimenti senza palla del giocatore sono gli smarcamenti e rivestono anche un ruolo di primo piano nell'applicazione di molti schemi tattici. Gli smarcamenti migliorano le azioni di attacco o di difesa. ===Tecnica del portiere=== Per tecnica del portiere si intendono tutti i movimenti, i tuffi e le uscite che un portiere può effettuare per controllare il pallone ed evitare di subire gol. Per i portieri, affinare la propria tecnica è necessario per migliorare sensibilmente le proprie prestazioni. Ci sono diversi metodi e tecniche di insegnamento che possono variare molto gli uni dalle altre. File:US Navy 070119-N-6645H-001 The All-Navy men's soccer team starting goalkeeper, Mass Communication Specialist 3rd Class Ian Elias, goes up for a save during a match against the Marines held at Patton Park.jpg|Esempio di presa in tuffo, una mossa che indica una buona tecnica del portiere File:Soccer goalkeeper.jpg|Tuffo con una mano, il portiere cerca di deviare il pallone File:U20-WorldCup2007-Okotie-Onka edit2.jpg|Uscita bassa, il portiere cerca di interrompere l'azione avversaria File:Football iu 1996.jpg|Il portiere sullo sfondo cerca il giusto posizionamento File:Messi 22 Sep 07 v Sevilla.JPG|Il portiere tenta di opporsi al calcio di rigore senza successo : pallone da una parte, portiere dall'altra Tra le tecniche se ne possono comunque individuare due ben distinte: la tecnica di attacco e la tecnica di difesa. Con la prima si intendono tutti quei gesti che il portiere effettua lontano dalla porta, mentre per la seconda si intendono i gesti a difesa della stessa. ===Palleggiare=== Il palleggio è indice di perfetta coordinazione e abilità motoria (oltre che di un buon tocco di palla) e deve essere insegnato tra i fondamentali. Consiste nel "toccare" più volte il pallone con il piede, o qualsiasi altra parte del corpo che non siano le mani o le braccia, senza farlo cadere a terra. Con l'affermarsi del calcio totale, si è gradualmente sviluppata la capacità di passare il pallone con velocità e precisione, solitamente di prima, da parte dei componenti della squadra. Tale prerogativa viene definita capacità di palleggio, anche se il pallone tocca terra, ed ha avuto una delle sue espressioni più collaudate e di successo nel cosiddetto "tiki-taka", la fitta rete di passaggi ininterrotti . ===Altri colpi spettacolari=== Il calcio esalta anche la creatività e la tecnica dei singoli giocatori con giocate anche spettacolari non appartenenti ai fondamentali come il cambio di direzione, il tunnel, il colpo di tacco, il doppio passo, la veronica, la rovesciata, la bicicletta, il sombrero, la rabona ecc... ==Note== ==Bibliografia== *{{Cita libro|autore=Fulvio Damele|url=http://books.google.co.jp/books?id=YHeIHmpemeIC|titolo=Calcio da manuale|editore=Demetra|anno=1998|id=ISBN 88-440-0670-7|cid=Damele}} (edizione Giunti del 2003 consultabile su Google Libri) ==Collegamenti esterni== *{{cita web|http://www.sportbrain.it/scuola-calcio-il-processo-di-apprendimento-dei-fondamentali-palleggio-colpo-di-testa-passaggio.html|Palleggio, colpo di testa e passaggio}} *{{cita web|http://allenatoredicalcio.net/images/stories/ifondamentali/la%20tecnica%20del%20calcio.pdf|La tecnica nel calcio}} *{{cita web|http://motricitascuola.altervista.org/attivita%20motoria/sport/calcio/fondamentali_calcio.html|Fondamentali di Giovanni Lestini}} [[Tecnologia di porta]] Nel calcio, la tecnologia di porta (in inglese "goal-line technology") è un sistema tecnologico che serve a verificare la validità dei gol, per ridurre gli episodi di gol fantasma: sono stati progettati nove sistemi differenti, due dei quali mantenuti e sperimentati ulteriormente. Il 5 luglio 2012 l'IFAB ha approvato il GoalRef e l'Hawk-Eye (quest'ultimo già presente nel tennis e nel cricket): nell'ottobre seguente, la tecnologia è stata accettata anche dalla FIFA. La prima competizione ufficiale in cui i due sistemi sono stati usati è il Mondiale per club 2012: la tecnologia ufficiale approvata dalla FIFA è la Goalcontrol 4D, sperimentata in occasione della Confederations Cup 2013 e presente anche ai Mondiali 2014. In Serie A, il massimo campionato italiano, viene introdotto dalla stagione 2015-16: il debutto non ufficiale è invece stato durante il Trofeo TIM estivo, ospitato al Mapei Stadium (Reggio nell'Emilia). Venne inoltre utilizzato negli europei di calcio 2016 in Francia. ==Note==