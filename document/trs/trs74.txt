sport
 [[Grand Prix Manufacturers Association]] La Grand Prix Manufacturers Association (GPMA), già nota come Grand Prix World Championship o GPWC, è una società commerciale a cui partecipano i principali costruttori presenti in Formula 1, e il cui scopo è quello di organizzare un cosiddetto "campionato alternativo", ovvero avente un'organizzazione commerciale distinta da quella attualmente gestita dalla Formula One Management (FOM) di Bernie Ecclestone. Questo sarebbe possibile comunque non prima del 2008, visto che fino a quella data le squadre e i costruttori sono vincolate dal Patto della Concordia, l'insieme di contratti ed accordi che regola la Formula 1 e che è in gran parte segreto. L'insoddisfazione dei costruttori è principalmente di carattere economico, infatti l'organizzazione della FOM trattiene per sé gran parte degli introiti generati dal Campionato mondiale di Formula Uno (il 53% secondo alcune fonti) mentre le squadre sostengono costi crescenti per gareggiare. A partire della fondazione della GPWC nel 200X, i progetti di un campionato alternativo sono spesso stati visti come un'arma negoziale per ottenere condizioni migliori all'atto del rinnovo del Patto della Concordia. L'uso del termine Grand Prix da un lato mira ad impedire problemi con i diritti stabiliti dalla FOM sul nome Formula 1, dall'altro riporta alla mente il nome con cui erano generalmente conosciuta gare e vetture prima della nascita del Campionato Mondiale nel 1950. Tra gli obiettivi dichiarati dell'eventuale campionato organizzato dalla GPWC, minori costi e maggiore percentuali di ricavi da distribuire alle squadre partecipanti. Azionisti della GPWC erano BMW, DaimlerChrysler (Mercedes), FIAT (Ferrari), Ford (Jaguar) e Renault con presidente il manager tedesco Jürgen Hubbert, già dirigente della Mercedes. Dopo la nascita del gruppo la Ferrari ha deciso di rinnovare con la FOM e ha lasciato la società, mentre la Ford ha ceduto la Jaguar Racing alla Red Bull. I due costruttori giapponesi Honda e Toyota si sono invece uniti ai costruttori del gruppo. A partire da maggio 2005 la società si è riorganizzata, con il nuovo nome di Grand Prix Manufacturers' Association scelto a luglio 2005, e una nuova composizione di soci comprendenti BMW, DaimlerChrysler, Renault, Honda e Toyota. Nel febbraio 2007 la Renault comunica di aver lasciato l'organizzazione, con la motivazione che per ottenere un dialogo costruttivo con la FIA sulla futura direzione dello sport, sia importante lavorare insieme a tutti i costruttori impegnati in Formula 1, inclusi Ferrari e Toyota. [[Mass damper]] Il Mass damper, detto anche tuned mass damper (it.: smorzatore a massa risonante) o assorbitore armonico, è un dispositivo montato su diverse strutture per impedire disagi, danni, e cedimenti strutturali esterni causati dalle vibrazioni. Trovano applicazione in grattacieli o in altre strutture soggette a oscillazioni, e sono costituiti da enormi blocchi di calcestruzzo sospesi per mezzo di molle, liquidi o pendoli. Anche le linee elettriche ad alta tensione hanno talvolta piccoli “Stockbridge damper” che pendono dai cavi. Piccoli dispositivi che lavorano sugli stessi principi sono stati utilizzati come ammortizzatori per assorbire i forti rimbalzi sulle ruote posteriori dell'autovettura Citroën 2CV. ==Fonti di vibrazioni e risonanze== Una vibrazione indesiderata può essere causata dalle forze ambientali che agiscono su una struttura, quali il vento o il terremoto, o da una apparentemente innocua causa di vibrazione che può essere distruttiva, sgradevole o semplicemente innocua. ===Terremoti=== Le onde sismiche causate dai terremoti fanno oscillare e ondeggiare i grattacieli in diversi modi, a seconda della frequenza, del tipo di movimento del suolo (moto sussultorio od ondulatorio) e dell'altezza e tipo di costruzione dell'edificio. L'attività sismica, oltre a causare oscillazioni nella costruzione, può portare a un cedimento strutturale parziale o totale. ===Vento=== La forza del vento contro gli alti edifici può indurre la parte superiore dei grattacieli a muoversi anche più di un metro. Questo movimento può essere sotto forma di ondeggiamento sussultorio, e può causare uno spostamento nei piani superiori di qualche edificio. Determinate proprietà angolari e aerodinamiche nel vento contro una costruzione possono accentuare il movimento e causare difficoltà a muoversi nelle persone. ===Fonti umane e meccaniche=== La massa di persone che percorrono su e giù una rampa di scale velocemente, o un grande numero di gente che cammina all'unisono, può causare seri problemi in strutture ampie come gli stadi se tali strutture difettano di misuratori assorbenti. Le vibrazioni causate da pesanti macchine industriali, dai generatori e dai motori diesel pongono anch'esse problemi all'integrità strutturale, specialmente se posizionate su una struttura d'acciaio o sul pavimento. Grandi navi da crociera possono impiegare i tuned mass dampers per isolare la struttura del vascello dalla vibrazione causata dal motore. ==Come funzionano== I tuned mass dampers stabilizzano la struttura nella quale sono montati contro movimenti violenti causati dalle vibrazioni armoniche. La presenza di un mass damper concede l'inerzia di una grande massa equilibrata bilanciata da un blocco strutturale comparativamente leggero, come un blocco di cemento pesante piazzato in maniera tale che i movimenti del blocco in un senso, comparati al movimento della struttura nell'altro, possano ammortizzare (il cosiddetto damping) l'oscillazione della struttura. Il contrappeso può essere montato usando le bobine voluminose della molla e gli ammortizzatori idraulici. Se l'asse della vibrazione è fondamentalmente orizzontale o di torsione, sono impiegati molle a lamelle e pendoli montati sui pesi. I tuned mass dampers sono costruiti, o "sintonizzati" specificamente per ricambiare le frequenze nocive delle oscillazioni o vibrazioni. ===Maggiori dettagli sul loro funzionamento=== Il sistema può essere schematizzato con due masse, m1 schematizza la massa dell'oggetto su cui si vuole ottenere l'effetto ammortizzante. La massa m2 rappresenta lo smorzatore (mass damper) ed è collegata ad m1 con un sistema sospensivo. Le sollecitazioni provenienti dal basamento si trasmettono alla massa m1 inducendo una vibrazione. Il movimento indotto su m1 si trasmette anche al mass damper. È possibile dimostrare che esiste una frequenza della sollecitazione F0 per la quale le vibrazioni su m1 sono fortemente attenuate. Ciò accade perché la massa m2 trasmette ad m1 una forza uguale ed opposta a quella trasmessa dalle vibrazioni provenienti dal basamento. Questo sistema consiste di una massa principale m1, ad esempio una ruota e un braccio di sospensione, con una molla e smorzatore k1/c1. La forza a terra è F0. Una forza variabile F1 è applicata a m1. Il sistema viene modificato aggiungendo un sistema massa/molla/smorzatore m2, k2 e c2. Una grandezza importante per il sistema è la frequenza della forza applicata a terra, F0, come risultante della forzante F1. Il diagramma di Bode è più complesso, e mostra la fase e l'ampiezza del moto di ogni massa, per i due casi, relativamente alla forzante F1. La linea nera indica il sistema di base, e mostra solo il moto di m1. La linea blu indica il moto di m2 in presenza dell'assorbitore dinamico. Questa va in risonanza prima, in fase con m1, ma con un'ampiezza maggiore. In questo modo una parte dell'energia che avrebbe dovuto far vibrare il corpo (attraverso F0) è assorbito nell'elemento smorzatore. All'aumentare della frequenza, m2 inizia ad allontanarsi dalla fase di m1, finché attorno a 9.5 Hz oscilla in controfase con m1, fornendo la massima energia allo smorzatore. ==Esempi di grattacieli e strutture con i tuned mass dampers== * La [[Torre della televisione di Berlino|Torre della Televisione]] (Fernsehturm) a [[Berlino]] – lo smorzatore inerziale accordato è posto sulla sommità. * Nel [[Burj al-Arab]] a [[Dubai]] – sono installati undici smorzatori inerziali accordati. * Il [[Dublin Spire]] a [[Dublino]], [[Irlanda]]. Questa struttura stretta e slanciata prevede uno smorzatore inerziale per ridurre le oscillazioni durante le tempeste di vento. * Il [[Citigroup Center (New York)|Citigroup Center]] di [[New York]], progettato da [[William LeMessurier]] e completato nel 1977, fu uno dei primi grattacieli a usare un tuned mass damper per ridurre le oscillazioni. * Il [[432 Park Avenue]] di [[New York]] il più alto grattacielo residenziale del mondo e, considerando i tetti, il più alto della città. La sua forma lo rende anche il più slanciato al mondo. * Il [[John Hancock Tower]] a [[Boston]] ha aggiunto un tuned mass damper dopo la sua costruzione. * Il grattacielo [[Taipei 101]] a [[Taiwan]] – contiene il più grande tuned mass damper del mondo. * Il [[Millennium Bridge|London Millennium Bridge]] – soprannominato dagli inglesi “The Wobbly Bridge” (ponte ballerino) ... * Il [[Park Tower (Chicago)|Park Tower]] a [[Chicago]] è il primo edificio degli Stati Uniti ad essere progettato con un tuned mass damper collocato esternamente. * Il [[Trump World Tower]] a New York * Il [[One Wall Centre]] di Vancouver impiega ammortizzatori sintonizzati liquidi a colonna, creando così una forma unica dei tuned mass dampers. * La [[Random House]] Tower a New York * I ponti [[Bally Technologies|Bally’s]]-Bellagio e Bally's-Caesar's & Treasure Island-Venetian Pedestrian a Las Vegas * [[Sakhalin-I]] – una piattaforma perforatrice in mare aperto * La Bloomberg Tower situata al 731 Lexington di New York * La [[Yokohama Landmark Tower]] a [[Yokohama]], in [[Giappone]] * La [[One Rincon Hill|One Rincon Hill South Tower]] è il primo edificio degli Stati Uniti ad avere il tuner mass damper liquido. ==Mass damper nelle turbine eoliche== Nelle turbine eoliche i mass damper vengono tipicamente impiegati per ridurre l'effetto della rotazione delle pale eoliche sulla struttura portante. La massa ausiliaria viene dimensionata in modo da oscillare con uno spostamento di fase rispetto al moto della struttura indotto dalla rotazione delle pale eoliche. In questo modo è possibile ricorrere a strutture portanti più leggere e, allo stesso tempo, garantire una minore sollecitazione nel tempo. ==Mass damper nelle autovetture== Un tipo di mass damper dalle dimensioni ridotte, detti anche harmonic balancer, sono a volte usati nelle autovetture. Come esempio si ha la 2CV che ne uilizzava 4, rispettivamente uno per ruota, altro esempio è la Pontiac Firebird che ne utilizzava due, per stabilizzare l'avantreno. ===Mass damper nell'automobilismo=== Il mass damper venne introdotto come parte del sistema delle sospensioni dalla Renault, nella sua vettura di Formula 1 (la R25) nel finale della stagione 2005 dal Gran Premio del Brasile in avanti. In un primo momento venne considerato legittimo e usato anche da altre squadre fino al Gran Premio di Germania del 2006. Tecnicamente questi dispositivi erano composti da un peso oscillante tra i 9 e i 15 kg, fissato con una molla e posizionato all'interno del musetto, e risultano particolarmente efficaci per stabilizzare il muso della vettura in curva, che così non beccheggiava passando sui cordoli o su leggere asperità; questo permetteva di mantenere stabile il flusso aerodinamico che investiva il resto della vettura, che risultava così molto più guidabile. Secondo il regolamento, però, ogni dispositivo che abbia una qualunque influenza sull'aerodinamica della vettura deve restare fisso e non avere gradi di libertà: Questa regola era originariamente intesa a vietare gli alettoni mobili, ma poiché non parla esplicitamente di appendici aerodinamiche e la Renault stessa ha più volte parlato di benefici aerodinamici, è stata interpretata dalla Federazione a sfavore del mass damper. Dopo differenti interpretazioni tra commissari di gare diverse e tra commissari e FIA, quest'ultima infine presentò reclamo contro il sistema. Due settimane più tardi, la Corte d'Appello Internazionale della FIA dichiarò illegale il mass damper. Nonostante il divieto la Renault vinse comunque entrambi i titoli piloti e costruttori al termine della stagione 2006. ==Note== ==Altri progetti== ==Collegamenti esterni== * {{cita web|http://nisee.berkeley.edu/prosys/tuned.html|Le strutture che incorporano i Tuned Mass Dampers}} * {{cita web|http://www.rwdi.com/#!dampers/c1nn6|Motioneering – Esperti nel movimento degli edifici}} * {{cita web|url=http://www.gerb.it/index.php?id=397|titolo=GERB Vibration Control}} * {{cita web|http://www.eidosengineering.com/eng/vibrazioni-dinamica.html|EIDOS Engineering}} * {{cita web|http://www.esm-gmbh.de/en|ESM Vibration Dampers}} * {{cita web|url=http://structuralpedia.com/index.php?title=Category:Vibration_control_videos|titolo=Vibration control videos}} [[Formula One Management]] La Formula One Management, abbreviata in FOM (nome completo Formula One Management Limited) è un'entità corporativistica privata in stretta relazione con i media e le questioni organizzative riguardanti la Formula 1. È stata fondata il 13 febbraio 1981, – numero di registrazione 01545332 – con sede operativa in Inghilterra, a Londra e finanziaria a Jersey. Ha un valore, stimato all'anno 2004, di 39,855 milioni di sterline inglesi. Strettamente collegata alla Petara Limited, controllata da Slavica Ecclestone, la FOM è una sussidiaria della Formula One Holdings e ultimamente, la Alpha Prema Limited. Al 2005 ha 209 filiali nel mondo. Si occupa di organizzare eventi sportivi in arene e stadi e della produzione di filmati e distribuzione video. (Fonte: ICC Directory of UK Companies). Pubblica la rivista ufficiale della Formula 1, Formula One Magazine, e lanciò inoltre nella metà degli anni '90 la televisione digitale sulla F1, chiusa alla fine del 2002 per problemi finanziari. ==Introduzione== Il presidente della FOM è Bernie Ecclestone che ha sempre mantenuto l'incarico sin dall'inizio dell'esistenza della compagnia nella forma corrente. Per osservatori e media la compagnia controlla l'organizzazione delle gare sui circuiti di Formula 1, nonché la produzione del filmato ufficiale annuale e delle riprese delle dirette televisive. Anche il contenuto del sito ufficiale della Formula 1 è controllato dalla Formula One Management. La FOM stessa, naturalmente, non ha un suo particolare sito definito. Finanziariamente, la FOM provvede agli investimenti parziali su circuiti e scuderie per portare la Formula 1 a una popolarità in quei paesi che ancora non ospitano una gara o che la detengono da poco tempo. La FOM mantiene i diritti commerciali sui nomi delle scuderie, il logo ufficiale della Formula 1, e tutti i contenuti dei media che riguardano la massima serie automobilistica. La coordinazione degli eventi di gara avviene tramite la Federazione Internazionale dell'Automobile o FIA. Molti contenuti sul sito ufficiale della Formula 1 controllati dalla FOM riguardano i regolamenti delle corse, stabiliti dalla FIA. FOM ottiene un BAe 146, registrato come G-OFOM, simile alla Formula One Administration (registrata come G-OFOA). ==Origini== Nel 1974 venne fondata la Formula One Constructors Association, o FOCA, per incrementare l'organizzazione commerciale della Formula 1 per il beneficio dei team partecipanti. Nel 1978 Bernie Ecclestone entrò nel Consiglio esecutivo della FOCA e iniziò una celebre battaglia con la Fédération Internationale du Sport Automobile o FISA, comandata da Jean Marie Balestre su almeno tre questioni: il controllo dei diritti commerciali e sui diritti televisivi, nonché le questioni tecniche. Le dispute – che raggiunsero punte di asprezza assolute agli inizi di giugno del 1980, con la cancellazione del Gran Premio di Spagna già disputato e dichiarato non valido per il titolo – vennero sedate il 5 marzo 1981 a Parigi, con la mediazione determinante di Enzo Ferrari, quasi un mese dopo l'annullamento di un altro Gran Premio, disputato il 7 febbraio in Sudafrica. Venne firmato il “Patto della Concordia” un contratto che dava alla FOCA di Ecclestone i diritti di negoziare i contratti televisivi, spartendo i proventi con tutte le squadre. Fino alla fine della stagione precedente, i contratti TV non erano molto lucrativi ed erano persino rischiosi. L'Eurovisione, che deteneva i diritti delle riprese, a un certo punto fu costretta a rinunciare poiché la televisione tedesca non voleva continuare a finanziare uno sport nel quale non erano impiegati, in quel momento, né costruttori né piloti del suo paese. Quando i termini del primo Patto finirono nel 1987, Bernie Ecclestone cessò di essere un proprietario di scuderia e stabilì la Formula One Promotions and Administration, abbreviata in FOPA, dedicata ad amministrare i diritti televisivi per le scuderie. La FOPA più avanti è meglio conosciuta come Formula One Management. La FOPA riceveva il 23% dei proventi TV, il 47% andava alle scuderie, e il 30% alla FIA. La FOPA, naturalmente, riceveva tutti i proventi pagati dai promotori dell'evento. In cambio di questo, la FOPA elargiva premi in denaro ai vari teams. ==Passato== Nel 1995 la FIA decise di estendere i diritti commerciali della Formula 1 alla Formula One Administration (controllata dalla FOM) per un periodo di 14 anni (e dunque fino al 2009). In cambio, Ecclestone provvede a un pagamento annuale. Quando la FOM ottiene i diritti commerciali esclusivi dalle scuderie più popolari (McLaren, Williams, e la Tyrrell) gli altri team protestarono con decisione minacciando di rigettare il seguente Patto della Concordia da siglare per il 1997. La McLaren, la Williams, la Ferrari e la Renault formarono la GPWC Holdings e iniziarono a stabilire di competere in un campionato diverso dalla F1 dal 2008 quando i loro contratti, all'epoca, avevano scadenza nel 2007. Nel 1999 l'assistenza finanziaria alla FOM venne cancellata a causa di un'investigazione ordinata dalla Commissione Europea di Controllo. La mossa di Ecclestone fu quella di assicurare 1.4 milioni di azioni in Eurobond garantendo alla compagnia profitti futuri. La Formula 1, dal 1981 in avanti, ha incrementato l'appeal internazionale del pubblico, e molte corporazioni hanno spinto la serie in un mercato sempre più globale, rivaleggiando soltanto con il Campionato del mondo di calcio e le Olimpiadi. Nei primi mesi del 2004 la FOM provvede a versare alla British Racing Drivers' Club 20 milioni di dollari per lavori da effettuare sul circuito per assicurare lo svolgimento del Gran Premio di Gran Bretagna almeno fino al 2015. ==Controllo== Dalla fine del 2000 la famiglia di Ecclestone ridusse il possesso della Formula One Holdings al 25% del loro fondo personale, denominato Bambino Holdings. Bernie Ecclestone, naturalmente, rimane ancora stretto controllore della FOM. Tre banche, inoltre (una tedesca, la Bayerische Landesbank e due americane, la Lehman Brothers e la JP Morgan Chase) acquistano all'inizio del 2005 il 75% della SLEC Holdings, che in quel momento era la holding di controllo principale per tutte le compagnie gestori della F1 (denominata Formula One Group e composta dalla Formula One Holdings, Formula One Administration, la Petara Limited, la stessa FOM e diverse altre). La cordata di banche era sorta a seguito del collasso del Kirch Media Company. Kirch investì ingenti capitali sui diritti della Formula 1 e della Coppa del Mondo – prima dell'avvento di Rupert Murdoch – causando una larga perdita che lo portò naturalmente presto alla bancarotta. Queste banche, attivandosi come creditrici, presero il controllo delle azioni che Kirch deteneva sulla SLEC Holdings come una via di recupero di una parte del denaro che doveva a loro. Naturalmente questo controllo non poteva essere trasferito attraverso un simile possesso della Formula One Holdings e delle sue compagnie sussidiarie e operative; in particolare la Formula One Management, che fino alla fine del 2005 è stata responsabile del lato commerciale della Formula 1, prima del passaggio alla CVC Capital Partners. Dopo la presa di possesso della catena di holding le tre banche (riunite con la Speed Investments) instaurarono una causa presso la High Court of England and Wales dove la Formula One Holdings era chiamata a difendersi. Queste sostenevano di avere il diritto di nominare la maggioranza dei membri dei vari consigli di amministrazione, poiché la divisione di competenze tra queste società diverse non era ben chiara e i componenti erano spesso identici. Il caso venne discusso nella londinese High Court of Justice of England and Wales 59 che il 23 marzo 2005 confermò Bernie Ecclestone ancora in pieno possesso della F1, con i suoi alti guadagni annuali, calcolati in centinaia di milioni di dollari, per almeno oltre 20 anni. Si parlò di risoluzione della causa grazie a un accordo extra giudiziario, anche se i termini dell'accordo non sono mai stati ufficialmente divulgati. Per un osservatore esterno questo accordo poteva risultare ampiamente sfavorevole a Ecclestone, ma il suo status di manager ne usciva praticamente intatto. Secondo una dichiarazione di un portavoce delle banche, queste ultime avevano ottenuto il controllo desiderato. Tale previsione si rivelò fondata nel novembre del 2005, quando la SLEC Holdings viene venduta da Ecclestone tramite le banche riunite nella Speed Investments. Dopo cinque mesi di trattative e controlli, la CVC Capital Partners annuncia nel marzo 2006 il controllo acquisito sui diritti finanziari e commerciali della Formula 1. La Commissione Europea di Controllo approva la complessa transazione finanziaria, a condizione ulteriore che la CVC acquisisca anche il controllo sulla spagnola Dorna Sports, detentrice dei diritti della MotoGP. Ecclestone investirà il capitale rimasto dentro una nuova compagnia da lui fondata, la Alpha Prema, passando alla condizione di socio di minoranza ma restando al comando dei diritti promozionali e organizzativi della massima serie. Tutt'oggi CVC Partners detiene circa il 70% di Formula One Group. ==Premi della FOM== La Formula One Management attribuisce annualmente alcuni premi: il Television Trophy per la miglior produzione televisiva di un gran premio, il Race Promoter's Trophy per la miglior organizzazione di un gp e lASN Trophy'' (chiamato anche ''Bernie Ecclestone Trophy'') per l'automobile club i cui piloti colgono più punti iridati. Il ''Race Promoter's'' viene attribuito dal 1975. Dal 2007 vengono attribuiti solo il ''Race Promoter's'' e lASN Trophy. Il TV Trophy'' non viene più attribuito in quanto la produzione televisiva viene organizzata dalla stessa FOM. In precedenza il Race Promoter's Trophy veniva attribuito dalla Formula One Constructors Association (FOCA) col nome di FOCA Award. Ancora oggi il termine FOCA è iscritto sul trofeo assegnato. ==Note==