sport
 * [http://www.formula1.com Formula1.com] — Il sito ufficiale della FOM; include schede, statistiche, risultati completi delle gare dal 1950, cronometraggi in tempo reale durante i Gran Premi, e qualche notizia * [http://www.grandprix.com/gpe/cref-eccber.html GrandPrix.com] — Voce enciclopedica su Bernie Ecclestone * [http://wck2.companieshouse.gov.uk/cd8e165dff9e7d2507cb7 cm³23a2c8a0b//compdetails Companies House WebCHeck] — Le informazioni ufficiali sulla Formula One Management * [http://news.ft.com/cms/s/96acae14-3c83-11d9-bb7b-00000e2511c8.html FT.com] — Financial Times: Il caso che potrebbe decidere il futuro della Formula 1 *[http://www.economist.com/displaystory.cfm?story_id=3127517 The Economist] — Analisi economica della rivista sul caso Ecclestone–holding bancaria *[http://www.alumni.caltech.edu/~mjackson/rasf1m.html Rec. Autos.Sport.f1.moderated ] — Frequently Answers Question sul caso Ecclestone–holding bancaria [[Incidenti mortali di Formula 1]] Questa è una lista di incidenti mortali di Formula 1 nella quale sono presenti tutti i piloti che sono morti a seguito di incidenti occorsigli durante un fine settimana di gara, o comunque mentre guidavano una vettura di Formula 1. Sono inoltre ricordate le morti di 6 addetti di gara mentre prestavano servizio. ==Cenni storici== ===Piloti=== Dei 44 piloti della massima formula morti in totale, 32 di loro sono deceduti a seguito di incidenti avvenuti durante un weekend del campionato del mondo, 4 per quelli avvenuti durante una gara non titolata e 8 per quelli avvenuti durante dei test privati. Alla fine della stagione 2014, l'indice di mortalità dei Gran Premi validi per il titolo mondiale – 916 in totale, comprese le undici edizioni della "500 Miglia di Indianapolis" dal 1950 al 1960 che, da sole, sono state teatro di ben otto decessi – è pari a 0,03493. Il britannico Cameron Earl è la prima vittima di un'auto di Formula 1, perito il 18 giugno 1952 durante un test drive a Nuneaton, nel Warwickshire. Sedici piloti sono morti negli anni 1950, undici negli anni 1960, dieci negli anni 1970 – fra cui l'austriaco Jochen Rindt nel 1970, unico campione del mondo postumo, scomparso durante le qualifiche del Gran Premio d'Italia a Monza –, quattro negli anni 1980, due negli anni 1990 e uno negli anni 2010. La morte, nel 1973, dell'astro nascente francese François Cévert, nel corso delle prove del Gran Premio degli Stati Uniti a Watkins Glen – in un'epoca in cui queste tragedie erano ancora all'ordine del giorno – porta a un primo, generale, ripensamento sulla sicurezza dei piloti nelle gare e nei circuiti di F1: scosso dalla scomparsa dell'amico e compagno di squadra, Jackie Stewart è uno dei primi a impegnarsi attivamente in tal senso contribuendo, dagli anni 1970 in poi, a rendere più sicura la categoria. Dal 1994, anno della morte del brasiliano Ayrton Senna, già tre volte campione del mondo, durante il Gran Premio di San Marino a Imola, al 2015, quando perisce il francese Jules Bianchi, dopo nove mesi di coma, a seguito dell'incidente occorsogli l'anno prima nel Gran Premio del Giappone a Suzuka, la Formula 1 ha attraversato il suo più lungo periodo senza lutti, più di vent'anni. Dal punto di vista della nazionalità, al momento del decesso undici di loro erano statunitensi, dieci britannici, sette italiani, quattro francesi, tre austriaci e uno per Belgio, Argentina, Germania, Messico, Paesi Bassi, Svizzera, Svezia, Canada e Brasile. ===Addetti di gara=== Tuttavia i decessi non riguardano solo i piloti: nel corso degli anni, 6 addetti di percorso sono morti in pista durante 4 gare e un warm up. È ricordato per la straziante dinamica e fatalità l'incidente accaduto al Gran Premio del Sudafrica 1977, dove un diciannovenne addetto di gara come pompiere, Frederik Jansen Van Vuuren, mentre stava attraversando il tracciato di Kyalami con un estintore per prestare soccorso a Renzo Zorzi, viene investito dall'accorrente Tom Pryce alla velocità di 270 km/h: il giovane muore dilaniato sul colpo, mentre l'estintore colpisce al capo Pryce uccidendolo all'istante. In precedenza, la guardia Richard Huttner e il segnalatore Manfred Schaller avevano perso la vita durante il Gran Premio d'Austria 1975, in seguito all'incidente sempre mortale di Mark Donohue. Un quarto di secolo più tardi, al Gran Premio d'Italia 2000 Paolo Gislimberti viene colpito da una ruota staccatasi dalla monoposto incidentata di Heinz-Harald Frentzen. Nel Gran Premio d'Australia 2001 un altro pneumatico, volato via dopo scontro tra le macchine di Jacques Villeneuve e Ralf Schumacher, costa la vita a Graham Beveridge. Infine, al Gran Premio del Canada 2013, Mark Robinson viene travolto dalla gru mobile usata per rimuovere la vettura di Esteban Gutiérrez. ==Elenco== ===Gare ufficiali=== Piloti deceduti a seguito di incidenti avvenuti nel corso dei Gran Premi di Formula 1 validi per il titolo mondiale. ===Altri incidenti=== Altri piloti della massima formula deceduti a seguito di incidenti avvenuti al di fuori delle gare titolate. ==Note== ==Bibliografia== * {{cita libro|autore=Piero Casucci|autore2=Tommaso Tommasi|capitolo=Sedici morti in 239 Gran Premi|titolo=25 anni di formula 1|editore=Arnoldo Mondadori Editore|anno=1975|pagina=314}} [[Formula 1 e la televisione]] La Formula 1 e la televisione hanno avuto un rapporto sinergico sin dagli anni sessanta. La stagione 1973 fu la prima ad essere trasmessa in mondovisione, mentre i diritti televisivi fino alla stagione 1980 furono appannaggio dell'Eurovisione, prima di passare sotto il controllo di Bernie Ecclestone. A livello di "audience" televisiva è a livello mondiale il terzo evento più seguito dietro il Campionato mondiale di calcio e i Giochi olimpici. Il Gran Premio del Canada della stagione 2005 venne visto da 53 milioni di telespettatori risultando essere così il secondo evento sportivo più visto dell'anno, dietro soltanto la finale della UEFA Champions League. Le 18 gare della stagione 2006 sono state viste complessivamente da 154 milioni di telespettatori; la diretta dell'ultima gara stagionale, il Gran Premio del Brasile 2006, è stata vista da 83 milioni di telespettatori. Secondo le cifre ufficiali fornite dalla Formula One Management, la media dei telespettatori che assistono al singolo evento si aggira attorno ai 58 milioni. La Formula 1 è trasmessa nel mondo dalla RTL, quella che ha trasmesso più a lungo le gare, dalla British Broadcasting Corporation (BBC) in Inghilterra, da The Sports Network in Canada, e da NBC Sports negli Stati Uniti. Molte altre televisioni trasmettono in diretta. In Australia, la F1 viene trasmessa da Network Ten e da One. A metà degli anni 2000, anche l'emittente Al Jazeera nel Medio Oriente aveva trasmesso qualche gara in un mercato che fino allora era rimasto abbastanza assopito, almeno prima della nuova gara nel Bahrain e in quella negli Emirati Arabi Uniti, ad Abu Dhabi, iniziata a gareggiare a partire dal 2009. ==Dall'Eurovisione alla Bernievision== L'Eurovisione rinunciò ai diritti televisivi nei primi anni ottanta perché la televisione tedesca non intendeva continuare a investire in uno sport che in quel momento non aveva impegnati né piloti né costruttori tedeschi. Durante i primi anni 2000, la "Formula One Administration" governata da Bernie Ecclestone creò un buon numero di marchi registrati, il logo e un sito internet ufficiale per la Formula 1 per donargli un'identità ben definita. Ecclestone nel 1996 fu uno dei primi a sperimentare un sistema televisivo digitale di ripresa delle gare (comunemente chiamato Bernievision) lanciato in occasione del Gran Premio di Germania del 1996 in collaborazione con la televisione satellitare tedesca DF1 trent'anni dopo la prima trasmissione televisiva a colori di un Gran Premio di F1, il Gran Premio di Germania del 1967 corso al Nurburgring. Questo servizio offriva visuali simultanee da diverse posizioni (come la super regia, camere on-board, in alto, in basso, sul retro, a livello suolo, i momenti migliori comunemente detti highlights, riprese dalla pit lane e la schermata dei tempi), che comportava un notevole dispendio di telecamere e diverso personale tecnico–giornalistico rispetto alla trasmissione convenzionale. È stato introdotto in molte nazioni nel corso degli anni (in Italia fu TELE+ con il canale specifico TELE+ F1 a offrire tale servizio) ma venne chiuso dopo la fine della stagione 2002 per problemi finanziari. ==Riprese digitali, podcasting e videotelefono== Adesso tutte le stazioni televisive che hanno acquisito i diritti della Formula 1 usufruiscono delle riprese in esclusiva mondiale prodotte dalla Formula One Management, che è l'unico ufficiale. La regia viene coordinata unilateralmente in ciascuna delle nazioni che ospitano il Gran Premio come la ITV per il Gran Premio di Gran Bretagna e la RAI per il Gran Premio d'Italia, con ciascuna emittente che ha la possibilità di usufruire di telecamere personalizzate. Queste ultime possono essere utilizzate sulla griglia di partenza – in occasione della pausa che intercorre tra la chiusura della pit lane e la partenza del giro di ricognizione prima della gara – e sul retro del paddock per le interviste ai piloti. La sola stazione che ha qualche differenza è il canale tedesco satellitare Sky Deutschland, che offre tutte le sessioni di prove – anche quelle libere del venerdì – dal vivo e interattive, incluse naturalmente le riprese on-board. Il servizio è visto in Europa dalla fine del 2002, quando i costi per mantenere una televisione digitale interattiva erano troppo alti e furono in larga parte la causa del fallimento del canale F1 Digital+ lanciato attraverso la Sky Digital in Inghilterra. I prezzi erano troppo alti per gli spettatori, i quali potevano comunque vedere le qualifiche e la gara liberamente su ITV. Di recente, in Inghilterra è stato lanciato un servizio di podcasting sulla Formula 1 per la telefonia cellulare di terza generazione. La scommessa per il futuro sarà quella della visione di prove e gare sui videotelefonini, esattamente come già avvenuto durante il campionato del mondo di calcio FIFA nel 2006. ==Dal campo lungo alle telecamere on-board== Naturalmente nella storia della Formula 1 e dei suoi rapporti con la televisione non vanno dimenticati il sistema delle riprese, dai primi campi lunghi degli anni sessanta e settanta, alle telecamere posizionate su elicotteri o sul famoso dirigibile della Goodyear – in seguito scomparso – dalle prime sovraimpressioni, in principio sporadiche e poi fisse, per finire con le riprese on-board camera, iniziate con rudimentali sistemi sin dalla metà degli anni sessanta per passare alle sofisticatissime apparecchiature odierne. ==Telecronisti storici== Né vanno dimenticati i vari telecronisti e radiocronisti, a cominciare da quelli storici: il britannico Murray Walker della BBC, poi passato ad ITV, all'austriaco Heinz Prüller per la ORF1, attivo dal 1965 al 2011, e tantissimi altri. In Inghilterra gli attuali telecronisti sono James Allen, e l'ex pilota Martin Brundle, le interviste ai box sono affidate a Ted Kravitz e Louise Goodman. In Spagna, Antonio Lobato ha avuto particolare fortuna commentando per Telecinco la F1 e le gesta di Fernando Alonso dal 2004 al 2008, tanto che continua tale compito prima con La Sexta e poi con Antena 3, nei vari casi affiancato dal commento tecnico di Marc Gené. ===Telecronisti italiani e diritti TV in Italia=== In Italia, Mario Poltronieri per la RAI prese il posto di Piero Casucci nella stagione 1968 e commentò i gran premi fino alla stagione 1994, dapprima da solo e poi con il giornalista del Corriere della Sera Giancarlo Falletti, il progettista Enrico Benzing fino alla stagione 1978, quindi con il radiocronista della RTSI Sergio Noseda nel biennio 1979-1980, e infine con Ezio Zermiani, Gianfranco Palazzoli e Clay Regazzoni dal 1981 al 1994. Dal 1991 al 1995 la RAI e il gruppo Fininvest si spartirono i gran premi di ciascuna stagione (nel 1995, stagione con 17 gare, fu Italia 1 a trasmetterne 9); il commento della seconda fu affidato all'ex pilota di Formula 1 Andrea De Adamich e Guido Schittone. Il 1996 vide l'esclusiva della trasmissione dei gran premi interamente nelle mani di Fininvest/Mediaset. Dal 1997 si ritorna stabilmente in RAI con Gianfranco Mazzoni, già radiocronista di Tutto il calcio minuto per minuto, affiancato da Giorgio Piola, Gianfranco Palazzoli e René Arnoux (sostituito poi da Ivan Capelli). Le interviste sono curate ancora una volta da Ezio Zermiani insieme al poliglotta Ettore Giovannelli che dopo un anno di "tirocinio" lo sostituirà a partire dal 1999. Alla radio, infine, la Formula 1 venne seguita negli anni settanta da Everardo Dalla Noce ma dal 1997 Giulio Delfino diventa il radiocronista di questo celebre sport su Rai Radio 1. Sulla piattaforma satellitare TELE+ i gran premi sono stati commentati dal 1997 al 2002 da Paolo Leopizzi, affiancato da vari commentatori tecnici quali Ivan Capelli, poi passato alla RAI, Cesare Fiorio, Gabriele Tarquini, e l'ingegnere Mauro Forghieri. Nel 2003, con la chiusura di F1 Digital+, la pay tv italiana trasmette per un anno la Formula 1, affidando il commento per le gare a Lucio Rizzica e Gabriele Tarquini. Dal Gran Premio di Monaco 2007 e fino al termine della stagione 2009 Sky Sport ritorna a trasmettere prove libere, qualifiche e gare, seppure in modalità non esclusiva (qualifiche e gare erano comunque visibili in diretta anche in chiaro sulle reti RAI). Le telecronache furono affidate dapprima a Paolo Leopizzi, poi dal Gran Premio di Gran Bretagna a Carlo Vanzini, mentre al commento tecnico si sono alternati Gabriele Tarquini, Giancarlo Minardi e Marc Gené (poi spalla tecnica di Antonio Lobato ad Antena 3). Il 6 giugno 2012 Sky Italia acquisisce i diritti televisivi della Formula 1 e delle relative serie minori (GP2, GP3 e Porsche Supercup) per tre stagioni (con opzione di altri 2 anni) a partire dal 2013. Questo comporta la diretta in esclusiva di prove libere, qualifiche e gare di 10 dei 19 gran premi al momento in calendario, che andranno in onda anche sulle reti RAI seppure solo in differita. Per gli altri nove gran premi (compreso il Gran Premio d'Italia) prove libere, qualifiche e gara saranno trasmesse in diretta sia sui canali di Sky Italia che in chiaro sui canali RAI. La richiesta economica che Bernie Ecclestone aveva fatto alla RAI per rinnovare il contratto previsto dal Patto della Concordia è stata giudicata inaccettabile dal CdA di Viale Mazzini, che in seguito ha sborsato 100 mln per garantire la copertura in chiaro fino al 2017. Sky ha poi esteso l'opzione al 2018, lasciando scoperto tale anno per la copertura in chiaro. Un accordo simile è stato firmato nel 2011 in Gran Bretagna, della durata di 7 anni (2012-2018) con l'intera stagione in mano alla pay tv BSkyB e i diritti free (9 GP in diretta e i restanti 11 solo in differita) rimasti alla BBC; dal 2016 però subentra Channel 4. In questo caso però è stata la prima a volere la condivisione di essi. In Francia invece, dopo la lunga parentesi di TF1, il canale pay Canal+ ha acquisito i diritti per tre anni dal 2013, con la possibilità di diffondere in chiaro solo un magazine. ==Emittenti televisive== ===Coordinatrici Regia Internazionale=== Nella tabella seguente sono indicate le emittenti televisive che coordinano le regie per i Gran Premi della stagione 2015. Dal 2007 quasi tutti gli eventi sono prodotti e trasmessi dalla FOM, la struttura televisiva di Bernie Ecclestone, con la sola eccezione del Gran Premio di Monaco, prodotto da Télé Monte Carlo. ===Coordinatrici Regia Internazionale del passato (1990 - 2006)=== Qui sotto sono indicate quelle emittenti coordinatrici della regia internazionale che hanno curato la messa in onda dei Gran Premi dal 1990 al 2006, che non sono più presenti nel calendario ufficiale della Formula 1, oppure attualmente prodotte da diverse emittenti. Le produttrici per qualsiasi corsa effettuata continuamente nel calendario dal 1990 (oppure quelle inserite di recente) possono essere consultate nella tabella superiore. ===Detentrici dei diritti=== La tabella seguente è una lista delle emittenti televisive nel mondo, in chiaro e satellitari, che detengono attualmente i diritti di trasmissione della Formula 1. ==Conferenze stampa della FIA== La Formula One Management provvede a una conferenza stampa in diretta televisiva dopo le qualifiche e dopo la gara. Dalla sua nascita i moderatori di queste interviste sono stati: ==Note== [[Racing Against Racism]] Racing Against Racism è la campagna contro il razzismo che il presidente della FIA Max Mosley ed il capo della Formula 1 Bernie Ecclestone hanno inaugurato prima della stagione 2008 in seguito agli insulti razzisti rivolti a Lewis Hamilton da parte dei tifosi di Fernando Alonso in occasione dei test sul circuito di Montmelò nei pressi di Barcellona a inizio 2008. ==Premesse della campagna== Nella stagione 2007 Fernando Alonso e Lewis Hamilton, compagni di squadra alla McLaren, hanno avuto pessimi rapporti: il pilota britannico, secondo pilota di colore a correre in Formula 1, s'è rivelato migliore del compagno vincitore di due titoli mondiali nelle precedenti stagioni. Alonso s'è trovato emarginato dal capo della McLaren Ron Dennis, il quale seguiva Hamilton da 10 anni, anche in seguito ai contributi che il pilota spagnolo ha dato sulla vicenda della spy story che è costata alla McLaren la squalifica dal Mondiale Costruttori ed una multa da 100 milioni di dollari. Alonso ha quindi deciso di tornare alla Renault, lasciando ad Heikki Kovalainen il secondo sedile della McLaren. Ai test di Barcellona, in gennaio, i tifosi di Alonso hanno insultato Hamilton con striscioni anche razzisti, sostenendo che il pilota anglo-caraibico fosse il vero responsabile, con le sue prestazioni che l'hanno portato ad un passo dal titolo mondiale al debutto nel 2007, della partenza di Alonso dalla McLaren. Arrabbiato, Mosley ha lanciato la campagna il 23 gennaio. "Se si ripeteranno tali gesti in futuro", ha detto Mosley, "i due gran premi spagnoli potrebbero essere cancellati dal calendario". [[Federazione Internazionale dell'Automobile]] {{Federazione sportiva |tipo = mondiale |nome = Fédération Internationale de l'Automobile |logo = FIA Logotype.jpg |sport = Automobilismo |fondazione = 1904 |naz_sede = FRA |sede = 8 Place de la Concorde, Parigi |giurisdizione = Mondiale |affiliati = 222 |naz_presidente = FRA |presidente = Jean Todt |motto = }} La Fédération Internationale de l'Automobile (la denominazione francese è quella ufficiale), in sigla FIA, in italiano Federazione Internazionale dell'Automobile, è una federazione di circa 150 Automobile Club nazionali di oltre 100 Paesi del mondo, rappresentanti quasi 100 milioni di automobilisti. Riconosciuta dall'ONU, la FIA ha sede a Parigi, al numero 8 di Place de la Concorde nello stesso edificio che ospita l'Hôtel de Crillon. È attualmente presieduta da Jean Todt. ==Storia== Il 20 giugno 1904 viene fondata lAssociation Internationale des Automobile Clubs Reconnus'' (in italiano ''Associazione Internazionale degli Automobil Club Riconosciuti''), in sigla AIACR''', per l'organizzazione di gare internazionali d'automobilismo. L'AIACR pubblica il primo calendario sportivo nel 1908 e nel 1924 crea la Commission Sportive Internationale (in italiano Commissione Sportiva Internazionale), in sigla CSI, per la gestione dei cosiddetti Grand Prix (in italiano Gran Premi) e di altri tipi di gare. Nel 1947 l'AIACR si riorganizza e cambia denominazione in Fédération Internationale de l'Automobile, anno in cui si comincia anche ad utilizzare il termine "Formula Uno" per le vetture Grand Prix di cui la FIA organizzerà il primo Campionato Mondiale nel 1950. Pur mantenendo la titolarità e il controllo sportivo sulla Formula Uno, la sua gestione commerciale verrà appaltata in seguito alla società Formula One Management di Bernie Ecclestone, già vicepresidente della FIA per le attività promozionali. Nel 1978, sotto la spinta di Jean-Marie Balestre, la CSI cambia denominazione in Fédération Internationale du Sport Automobile (in italiano Federazione Internazionale dello Sport Automobilistico), in sigla FISA, e assume un'ampia autonomia rispetto alla FIA, ma viene sciolta nel 1993 e assimilata all'interno della FIA come World Motor Sports Council con l'elezione di Max Mosley a presidente della FIA. ==Attività== Tra le attività della FIA vi sono l'armonizzazione di diverse normative nazionali e campagne a favore della sicurezza stradale. Dopo la seconda guerra mondiale la FIA impiegava molte delle proprie energie per favorire il turismo automobilistico attraverso le frontiere preparando visti e documenti internazionali. Ora questa attività è fortemente ridimensionata. Per quanto riguarda le competizioni automobilistiche, la FIA è l'organismo normativo ultimo nella maggior parte dei Paesi del mondo (gli Stati Uniti d'America ad esempio sono esclusi) ed organizza i quattro campionati mondiali di Formula 1, Rally, Endurance e Turismo, oltre a serie inferiori come la Formula 3000, la GP2 e la Formula 3. Nel 2012 è stata ideata la Formula E categoria destinata ai veicoli elettrici monoposto, le cui prime gare si sono disputate nel 2014. ==Presidenti della FIA== * [[Etienne de Zuylen]] ([[1904]]-[[1931]]) * [[Robert de Vogüé]] ([[1931]]-[[1936]]) * [[Jehan de Rohan]] ([[1936]]-[[1958]]) * [[Hadelin de Liedekerke Beaufort]] ([[1958]]-[[1963]]) * [[Filippo Caracciolo|Filippo Caracciolo di Castagneto]] ([[1963]]-[[1965]]) * [[Wilfrid Andrews]] ([[1965]]-[[1971]]) * [[Amaury de Merode]] ([[1971]]-[[1975]]) * [[Paul Alfons von Metternich]] ([[1975]]-[[1986]]) * [[Jean-Marie Balestre]] ([[1986]]-[[1993]]) * [[Max Mosley]] ([[1993]]-[[2009]]) * [[Jean Todt]] (dal [[2009]]) ===Presidenti della CSI/FISA=== I presidenti della Commissione Sportiva Internazionale (CSI) successivamente trasformata in Federazione Internazionale dello Sport Automobilistico (FISA) con larga autonomia e poi sciolta nel 1993 sono stati: * [[Rene de Knyff]] ([[1922]]-[[1946]]) * [[Augustin Perouse]] ([[1946]]-[[1961]]) * [[Maurice Baumgartner]] ([[1961]]-[[1970]]) * [[Paul Alfons von Metternich]] ([[1970]]-[[1976]]) * [[Pierre Ugeux]] ([[1976]]-[[1978]]) * [[Jean-Marie Balestre]] ([[1978]]-[[1991]]) * [[Max Mosley]] ([[1991]]-[[1993]]) ==Campionati automobilistici maggiori organizzati dalla FIA== * [[Formula 1|FIA Formula One World Championship]] * [[Campionato Mondiale Rally|FIA World Rally Championship]] * [[Campionato del Mondo Endurance FIA|FIA World Endurance Championship]] * [[Coppa del mondo rally raid|FIA Cross Country Rally World Cup]] * [[World Touring Car Championship|FIA World Touring Car Championship]] * [[Campionato del mondo rally vetture di produzione|FIA Production Car World Rally Championship]] * [[FIA GT Series]] * [[FIA GT1 World Championship]] * [[Campionato FIA GT|FIA GT Championship]] * [[FIA European Touring Car Cup]] * CIK-FIA [[Karting]] World Championship * [[FIA European Truck Racing Cup]] * FIA Cross-Country Rally World Cup * FIA International Cup Cross-Country Bajas * FIA European [[Drag Racing]] Championship * FIA European [[Autocross]] Championship * FIA European Rallycross Championship * [[FIA Alternative Energies Cup]] * [[Campionato Europeo Montagna|FIA European Hill Climb Championship]] * FIA International Hill Climb Challenge * FIA European Hill Climb Cup * FIA Historic Racing Championships * FIA Historic Rally Championship * FIA Historic Regularity Rallies * FIA Historic Hill Climb Championship ==Membri== Membri della FIA sono: * [[Ikatan Motor Indonesia|IMI]], [[Indonesia]] * [[The Automobile Association|AA]], [[Regno Unito]] * [[French Automobile Club|ACF]], [[Francia]] * [[ADAC]], [[Germania]] * [[AMSS]], [[Serbia]] * [[ASN Canada FIA]], [[Canada]] * [[AvD]], [[Germania]] * [[ACCUS]], [[Stati Uniti d'America]] * [[Camping and Caravanning Club|CCC]], [[Regno Unito]] * [[FIVA]], [[Regno Unito]] * [[Japan Automotive Federation|JAF]], [[Giappone]] * [[Motor Sports Association|MSA]], [[Regno Unito]] * [[Royal Automobile Club|RAC]], [[Regno Unito]] * [[Automobile Club d'Italia|ACI]]-[[Commissione Sportiva Automobilistica Italiana|CSAI]], [[Italia]] * [[Polski Związek Motorowy|PZM]], [[Polonia]] * [[Confederation Of Australian Motorsport|CAMS]], [[Australia]] * [[Confederação Brasileira de Automobilismo]] (CBA), [[Brasile]] * [[Hong Kong Automobile Association|HKAA]], [[Hong Kong]] * [[Elliniki Leshi Periigiseon ke Aftokinitou|ELPA]], [[Grecia]] * [[FPAK|Federação Portuguesa de Automobilismo e Karting]], [[Portogallo]] * [[Automobile Association of the Philippines|AAP]], [[Filippine]] * [[FMSCI]], [[India]]