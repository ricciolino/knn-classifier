economia
 *{{cita web|http://www.smaf-legal.com/ITA/PATPARASOC.htm|Un modello di patto parasociale}} * {{Thesaurus BNCF}} [[Commissione nazionale per le società e la Borsa]] {{Organo governativo | nome = Commissione nazionale per le società e la Borsa | stemma = | didascalia stemma = | immagine = Sede CONSOB.jpg | didascalia = Sede della CONSOB a Roma | stato = ITA | tipo = Autorità amministrativa indipendente | sigla = Consob | suddivisioni = | nome_suddivisioni = | data_creazione = 1974 | creatore = | predecessore = Ministero del Tesoro | data_operativo = | riforme = | data_soppresso = | soppressore = | successore = | denominazione_capo = presidente | capo = Giuseppe Vegas | denominazione_vicecapo = direttore generale | vicecapo = Angelo Apponi | elezione = | membri = | immagine_gruppi = | gruppi = | durata = | bilancio = 159,8 milioni di euro (previsione 2014) | impiegati = 611 (dotazione organica) | sede = Roma | indirizzo = Via G.B. Martini, 3 }} La Commissione nazionale per le società e la Borsa (meglio nota con l'acronimo Consob), istituita con la legge 7 giugno 1974, n. 216, è un'autorità amministrativa indipendente, dotata di personalità giuridica e piena autonomia la cui attività è rivolta alla tutela degli investitori, all'efficienza, alla trasparenza e allo sviluppo del mercato mobiliare italiano. ==Cenni storici== Prima dell'istituzione della Consob era il Ministero del Tesoro, ovvero un organo non indipendente, ma facente parte integrante del potere esecutivo, ad avere le funzioni di vigilanza sul mercato borsistico e mobiliare in genere. Ben presto ci si rese conto che era necessaria un'autorità che, per competenza tecnica, prontezza nelle decisioni e alta specializzazione, prendesse le decisioni nel merito: qualità che la burocrazia ministeriale difficilmente possedeva. Fu pertanto istituita la Consob con la legge del 1974, come predetto, quale organo di vigilanza sulle società quotate in borsa e sui fondi mobiliari. Con la legge n. 77 del 1983 acquisiva invece pieno controllo su tutte le operazioni riguardanti il risparmio pubblico. Con la legge n. 281 del 1985, viene aumentata la sua autonomia e indipendenza. Ulteriori poteri di controllo venivano conferiti nel 1991, in relazione alle Sim e al contrasto del fenomeno dell'insider trading. Grazie a questi interventi legislativi, e ancor più a seguito dell'emanazione del decreto legislativo n. 58/1998 (Testo Unico dell'intermediazione finanziaria), l'autorità acquista un più marcato peso istituzionale, esercitando un più vasto controllo sull'intero mercato mobiliare. ==Funzioni== In relazione alle attribuzioni stabilite dalla legge, la Consob: * regolamenta la prestazione dei servizi di investimento, gli obblighi informativi delle società quotate e le offerte al pubblico di prodotti finanziari; * autorizza la pubblicazione dei [[prospetto informativo|prospetti informativi]] relativi ad offerte pubbliche di vendita e dei documenti d'offerta concernenti offerte pubbliche di acquisto; l'esercizio dei mercati regolamentati; le iscrizioni agli albi di settore; * vigila sulle società di gestione dei mercati e sulla trasparenza e l'ordinato svolgimento delle negoziazioni, nonché sulla trasparenza e correttezza dei comportamenti degli intermediari e dei [[Promotore finanziario|promotori finanziari]]; * sanziona i soggetti vigilati, direttamente o formulando una proposta al Ministero dell'Economia e delle Finanze; * controlla le informazioni fornite al mercato dalle società quotate e da chi promuove offerte al pubblico di strumenti finanziari, nonché le informazioni contenute nei documenti contabili delle società quotate; * accerta eventuali andamenti anomali delle contrattazioni su titoli quotati e compie ogni altro atto di verifica di violazioni delle norme in materia di [[manipolazione del mercato]] (fattispecie oggi applicabile in caso di società quotate), abuso di informazioni privilegiate (''[[insider trading]]'') e di [[aggiotaggio]]. Al fine di svolgere i suoi compiti istituzionali, la Commissione si avvale di un apparato burocratico composto da oltre seicento fra impiegati e funzionari, divisi fra la sede principale di Roma e la sede operativa secondaria di Milano. ==Organizzazione istituzionale== La Commissione Nazionale per le Società e la Borsa è composta di un presidente e di quattro membri, scelti tra persone di specifica e comprovata competenza ed esperienza e di indiscussa moralità e indipendenza, nominati con decreto del presidente della Repubblica su proposta del presidente del Consiglio dei Ministri, previa deliberazione del Consiglio stesso. In precedenza, essi duravano in carica cinque anni e potevano essere confermati una sola volta, mentre adesso la legge del 28 febbraio 2008, n. 31, ha stabilito in sette anni (senza possibilità di riconferma) la durata in carica dei membri della Commissione. Attualmente, la Consob è composta dal presidente, Giuseppe Vegas e da due commissari: Paolo Troiano e Anna Genovese. L'attuale direttore generale di Consob è Angelo Apponi. ===Presidenti=== L'elenco dei presidenti della Consob dal 1975 a oggi è il seguente: *[[Gastone Miconi]] (1975-1980) *[[Guido Rossi]] (1981-1982) *[[Vincenzo Milazzo]] (1983-1984) *[[Franco Piga]] (1984-1990) *[[Bruno Pazzi]] (1990-1992) *[[Enzo Berlanda]] (1992-1997) *[[Tommaso Padoa-Schioppa]] (1997-1998) *[[Luigi Spaventa]] (1998-2003) *[[Lamberto Cardia]] (2003-2010) *[[Giuseppe Vegas]] (2010-in carica)<ref>[http://www.consob.it/main/consob/Chi_e/commissione/presidente_Vegas.htm Commissione nazionale per le società e la borsa]</ref> ==Note== ==Bibliografia== * [http://www.consob.it/main/documenti/Regolamentazione/normativa/leg216.htm?symblink=/main/trasversale/risparmiatori/ruolo/legge.html Legge 7 giugno 1974, n. 216], ''Conversione in legge, con modificazioni, del decreto-legge 8 aprile 1974, n. 95, recante disposizioni relative al mercato mobiliare ed al trattamento fiscale dei titoli azionari'' *«Sistema finanziario e controlli: dall'impresa al mercato», Atti della Giornata di studio organizzata dall’Assofondi (Milano, 28 aprile 1986), Milano, Giuffrè, 1986. *[[Sabino Cassese]], La Consob et les autorités indépendantes, in “Bulletin mensuel d’information de la COB”, 1994, n. 281, pp. 24-32, pubblicato in italiano, con il titolo ''La Commissione nazionale per le società e la borsa - Consob e i poteri indipendenti'', in “Rivista delle società”, 1994, n. 3, pp. 412-425. *[[Sabino Cassese]], Dalla Sec alla Consob, ed oltre, in “Giornale di diritto amministrativo”, 2004, n. 8, pp. 903-905. ==Altri progetti== ==Collegamenti esterni== *[http://www.consob.it Sito ufficiale della Consob] *[http://www.consob.it/main/emittenti/societa_quotate/index.html Consob, partecipazione azionaria delle società quotate] [[Amministratore (società per azioni)]] Nell'ordinamento italiano, gli amministratori costituiscono l'organo cui è affidata la gestione dell'ente e la direzione dell'attività imprenditoriale. La legge (art. 2380-bis, comma 3 del codice civile) consente che l'organo amministrativo possa avere sia carattere unipersonale che collegiale. Nel secondo caso assume il nome di consiglio di amministrazione (cda). Quando si tratta di amministrazione collegiale, il numero dei componenti non è elemento essenziale dello statuto, potendo quest'ultimo determinare anche solamente il numero minimo e massimo (normalmente nello statuto compare anche una clausola che richiede il numero dispari dei componenti). Un amministratore può essere membro di più consigli di amministrazione, anche di società che non hanno relazioni in merito alla proprietà delle quote azionarie (assenza di partecipazioni incrociate o di una terza società "Capogruppo" che possiede quote delle altre). La pluralità di incarichi porta ad un conflitto di interessi evidente quando l'amministratore è membro e deve tutelare gli interessi economici opposti di due società, delle quali una acquisisce l'altra tramite un OPA, vende immobili, presta capitali. ==Nomina degli amministratori== Gli amministratori vengono nominati dall'assemblea degli azionisti in assemblea ordinaria; dottrina e giurisprudenza hanno ritenuto ammissibili le clausole statutarie che richiedono maggioranze più elevate, o di sottoporre tale votazione in assemblea straordinaria. La carica è solitamente triennale, ma è rinnovabile senza limiti. Il compenso degli amministratori è deciso o al momento della loro nomina oppure per statuto. I soci possono liberamente votare per chiunque ritengano adatto allo svolgimento dell'incarico (anche per se stessi, un congiunto o un amico). La giurisprudenza ha sostenuto che la votazione non può avvenire a scrutinio segreto. Uno dei problemi più frequenti nelle nomine degli amministratori riguarda la rappresentanza delle minoranze: in Italia manca una norma di carattere generale al riguardo come avviene in Francia con la rappresentaciòn proporcional, o il cumulative voting statunitense. Tuttavia sono ammesse clausole riguardanti il metodo elettivo: voto di lista, voto limitato, elezione in ordine progressivo. Il consiglio di amministrazione elegge fra i suoi componenti il Presidente, il quale dunque non è nominato direttamente dall'assemblea degli azionisti, ma all'interno del consiglio stesso. Vi sono solo cinque casi nei quali la nomina non spetta all'assemblea e sono previsti dalla legge: *nomina nell'[[atto costitutivo]] (primi amministratori); *nomina da parte dallo [[Stato]] o altri [[enti pubblici]]; *nomina dell'assemblea dei sottoscrittori (primi amministratori nelle [[s.p.a.]] costituite per pubblica sottoscrizione); *nomina dei detentori di particolari strumenti finanziari emessi dalla [[società (diritto)|società]]; *nomina per cooptazione (in questo caso è il consiglio di amministrazione stesso che nomina nuovi amministratori, e la delibera deve essere approvata dal consiglio sindacale). ==Requisiti degli amministratori== Stabilisce l'articolo 2380 bis comma 2 del codice civile che possono essere amministratori anche non soci (come avviene nella maggioranza dei casi). Per la nomina di amministratore sono richiesti requisiti di onorabilità, professionalità e indipendenza, tuttavia lo statuto può imporre anche altri requisiti, purché non limiti oltremodo la possibilità di scelta dei soci. Le cause di ineleggibilità sono quelle previste dall'articolo 2382 del codice civile ovvero interdizione, inabilitazione, dichiarazione di fallimento. ==Revoca degli amministratori== #Per Giusta causa: l'amministratore ha tenuto comportamenti contrari alla legge o allo statuto societario, e la revoca è giustificata, e l'amministratore dovrà risarcire la società degli eventuali danni da lui causati. #Senza Giusta causa: può avvenire sempre, ma in questo caso la società dovrà risarcire all'amministratore il danno ad esso causato con la revoca. Oltre che per revoca e, ovviamente, per morte, la cessazione del rapporto fra amministrazione e società può avvenire per rinunzia all'ufficio da parte dell'amministratore o per scadenza del termine. ==Funzioni degli amministratori== Gli amministratori hanno funzione di: *deliberare sulla gestione sociale; *convocare l'[[assemblea]] e fissarne l'ordine del giorno; *redigere il [[bilancio d'esercizio]] da presentare all'assemblea per l'approvazione; *dare esecuzione alla volontà assembleare; *curare e tenere le scritture contabili; *rappresentare la [[Società (diritto)|società]] di fronte ai terzi e in giudizio. ==Responsabilità degli amministratori== Gli amministratori sono responsabili verso: *La società: devono adempiere ai doveri del loro ruolo con la diligenza richiesta e sono responsabili dei danni eventualmente causati dall'inadempimento *I creditori sociali: nel caso vi sia inosservanza degli obblighi sulla conservazione dell'integrità del patrimonio sociale qualora esso risulti insufficiente per saldare un debito con un creditore *Singoli soci e terzi: se questi sono direttamente danneggiati da errori degli amministratori Le azioni di responsabilità contro gli amministratori scadono cinque anni dopo il termine della loro carica. [[Organismi di investimento collettivo del risparmio]] Gli organismi di investimento collettivo del risparmio, in acronimo OICR, in Italia, sono organismi con forma giuridica variabile che investono in strumenti finanziari o altre attività somme di denaro raccolte tra il pubblico di risparmiatori, operando secondo il principio della ripartizione dei rischi. ==L'attività== L'attività della gestione collettiva del risparmio è un servizio che si realizza attraverso: *la promozione, istituzione e organizzazione di fondi comuni d'investimento e l'amministrazione dei rapporti con i partecipanti; *la gestione del patrimonio di OICR, di propria o altrui istituzione, mediante l'investimento avente ad oggetto strumenti finanziari, crediti, o altri beni mobili o immobili. ==Gli enti== Gli organismi di investimento collettivo del risparmio sono: * fondi comuni di investimento; * le [[Sicav]], cioè le società di investimento a capitale variabile. Tra le due vi è una profonda differenza: nei primi - che sono gestiti dalle SGR - gli investitori non sono soci ed i loro investimenti costituiscono un patrimonio autonomo e nettamente distaccato dal patrimonio sociale, ricevendo quote di partecipazione al fondo e mai azioni della società. Nelle Sicav gli investitori al contrario divengono soci e sottoscrivono azioni direttamente emesse dalla società, senza distinzione di patrimoni. ==Note==