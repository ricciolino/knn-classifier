economia
 * {{Thesaurus BNCF}} [[Azioni proprie]] Nel diritto societario si definiscono azioni proprie quei titoli, rappresentanti una parte del capitale sociale di una società per azioni, che sono posseduti dalla società stessa. L'operazione di acquisto (o riacquisto) di azioni proprie (denominata operazione di Buy-back) viene solitamente effettuata per motivi e con finalità diverse: # Può accadere che uno dei [[socio|soci]] di minoranza decida di uscire dalla [[Società (diritto)|società]] mettendo a disposizione il proprio pacchetto azionario, normalmente offerto in [[Opzione (finanza)|opzione]] agli altri soci. Qualora questi non intendano acquistarli, per consentire comunque ai soci di esprimere una sorta di "gradimento" degli eventuali acquirenti terzi, la società procede all'acquisto di tali azioni, in attesa di reperire un investitore "gradito" a cui cederle. # Nel caso di società quotate alla [[Borsa valori]], questa operazione consente di accrescere la considerazione degli investitori nella società, rappresentando un segnale di fiducia della società in sé stessa. # Altro scopo per una società quotata può essere quello di sostenere il corso del titolo, dirottando fondi sullo stesso e provocando un aumento della domanda, con conseguente incremento del prezzo di riferimento. # Nel caso di grandi società, l'acquisto di azioni proprie può essere finalizzato alla successiva cessione delle stesse al [[management]], in esecuzione dei cosiddetti piani di [[stock option]]. La disciplina delle azioni proprie è dettata dagli artt. 2357 ss. c.c., innovata prima con la l. 142/08, quindi con il d.lgs. 224/2010. Il limite quantitativo all'acquisto di azioni proprie, in valore nominale, è massimo di un quinto del capitale sociale per le società che fanno ricorso al mercato del capitale di rischio ed è fatto vincolo di impiegare solo utili distribuibili e riserve disponibili risultanti dall'ultimo bilancio regolarmente approvato. Correlativamente, per le società non soggette ai principi IAS, deve essere costituita una riserva indisponibile al passivo di bilancio che deve essere mantenuta finché le azioni proprie non sono vendute o annullate. Si parla di riserva per azioni proprie in portafoglio, imputata a bilancio nel patrimonio netto, di entità pari al valore attribuito alle stesse azioni proprie, rappresentato dal prezzo di acquisto. Le azioni oggetto dell'acquisto devono risultare interamente liberate. Pur trattandosi di una competenza gestoria, non è consentito agli amministratori di acquistare o vendere azioni proprie se non in base ad un'autorizzazione dell'assemblea ordinaria. Se tali condizioni non vengono rispettate, l'acquisto resta valido, ma la società è obbligata a vendere le azioni acquistate entro il termine di un anno. In caso contrario, la società sarà costretta ad una riduzione del capitale sociale nominale annullando le azioni acquistate. A differenza dell'acquisto di azioni proprie, consentito con limitazione, la sottoscrizione di azioni proprie è vietata in modo assoluto (e dal 2010 non è più consentito nemmeno l'esercizio del diritto di opzione per le azioni proprie in portafoglio). Nel caso in cui la sottoscrizione avvenga comunque, questa resta valida, ma sarà imputata agli amministratori della società (e non alla società stessa, dunque), o, in caso di sottoscrizione indiretta di azioni proprie, al terzo che ha effettuato la sottoscrizione. È però discusso se le azioni debbano risultare intestate alla società come azioni proprie, ed essere quindi alienate o annullate. Le azioni proprie in portafoglio non conferiscono il diritto di voto, che è sospeso. Le stesse tuttavia si computano nelle assemblee come intervenute ed astenute: ciò al fine di non alterare le maggioranze. Infine, nel 2008 è stata consentita l'assistenza finanziaria su azioni proprie, cioè prestiti o garanzie della società a favore di terzi o soci che intendano acquistare azioni. L'assistenza finanziaria è soggetta alle medesime condizioni previste per l'acquisto. ==Bibliografia essenziale== *Prima della riforma del 2008/2010: Carbonetti, ''L'acquisto di azioni proprie'', Milano, 1988. *Dopo la riforma del 2008/2010: De Luca, ''La società azionista e il mercato dei propri titoli'', Torino, 2012. ==Collegamenti esterni== * {{Thesaurus BNCF}} [[Società anonima]] Società anonima (abbreviato in S.A. o in SA, talvolta in SOC. AN.) è una denominazione formale con cui gli ordinamenti giuridici vigenti in molti stati definiscono una società di capitali, o quantomeno quelle società di capitali che hanno una tale frammentazione del pacchetto sociale da essere di fatto anonime, ovvero non riconducibili a una proprietà unica e stabile. ==Caratteristiche== La società anonima è caratterizzata dall'autonomia patrimoniale perfetta, ovvero dalla personalità giuridica propria e distinta da quella dei soci, e dalla responsabilità di questi ultimi limitata al solo capitale effettivamente versato, o quantomeno sottoscritto. Spesso la distinzione tra la società anonima e la società per azioni (o società a responsabilità limitata) è dovuta solamente alla lingua: ad esempio in Svizzera la società anonima è così chiamata in italiano e in francese (société anonyme), mentre in tedesco è detta Aktiengesellschaft (AG), che significa letteralmente società per azioni. Qualora la società abbia il pacchetto suddiviso in quote è, invece, definita società a responsabilità limitata in italiano, société à responsabilité limitée (s.à.r.l.) in francese, Gesellschaft mit beschränkter Haftung (GmbH) in tedesco. D'altro canto in Spagna la società anonima è detta anche sociedad por acciones. ==In Italia== Il codice civile italiano del 1942 ha soppresso la locuzione "società anonima", introducendo la distinzione tra società per azioni e società a responsabilità limitata sopra richiamata. Tale tipologia sociale è attualmente distinta dall'ordinamento italiano tra: * '''[[società a responsabilità limitata]]''' (società a responsabilità limitata per quote), ''[[Gesellschaft mit beschränkter Haftung]]'' in [[Lingua tedesca|tedesco]] (per le imprese di questa forma iscritte alla [[Camera di commercio]] di [[Bolzano]]); * '''[[società per azioni]]''' (società a responsabilità limitata per azioni), ''[[Aktiengesellschaft]]'' in tedesco. La distinzione tra le due tipologie si basa sulla suddivisione del capitale sociale in quote sociali o azioni. In quest'ultimo caso, la società può essere quotata in borsa: ed è proprio la quotazione sul mercato a conferire il carattere di anonimato e, infatti, questo tipo di società, avendo la capacità di distribuire le proprie azioni al pubblico, è noto in inglese come public limited company (Regno Unito e Irlanda, dove peraltro sono solitamente eredi di aziende di stato e, in considerazione della loro pubblica utilità, godono di regimi giuridici particolari) o public company (negli Stati Uniti d'America). ==Utilizzo del termine negli ordinamenti statali== La locuzione "società anonima" persiste invece in molti stati: * ''Société anonyme'' (S.A.) ([[lingua francese|francese]]) o ''naamloze vennootschap'' (N.V.) ([[lingua olandese|olandese]]) in [[Belgio]] * ''[[Société anonyme]]'' (S.A.) in [[Francia]]; * ''Sociedade anônima'' in [[Brasile]]; * ''Anonymi Etairia (A.E.)'' o ''Ανώνυμη Εταιρία'' in [[Grecia]]; * ''[[Naamloze Vennootschap]] (N.V.)'' nei [[Paesi Bassi]]; * * ''Sociedade anónima'' in [[Portogallo]]; * ''Società anonima'' (S.A.) nella [[San Marino|Repubblica di San Marino]]; * ''Sociedad Anónima'' o ''Societat anònima'' (in [[Lingua catalana|catalano]]) in [[Spagna]]; * ''Società anonima'' (S.A.) ([[lingua italiana|italiano]]), ''société anonyme'' (S.A.) ([[lingua francese|francese]]), ''Aktiengesellschaft'' (A.G.) ([[lingua tedesca|tedesco]]) in [[Svizzera]]; * ''Anonim şirket (A.Ş.)'' in [[Turchia]]. * ''Sociedad Anónima'' in [[Argentina]]; * ''Shoqeri Anonime (Sh.A)'' in [[Albania]]; Laddove non si usa la locuzione "società anonima", al suo posto esistono: * ''Dioničko društvo (d.d.)'' in [[Croazia]]; * ''Aktieselskab (A/S)'' in [[Danimarca]]; * ''Osakeyhtiö (Oy)'' in [[Finlandia]]; * ''[[Aktiengesellschaft]]'' (AG) in [[Germania]]; * ''Perseroan Terbatas (P.T.)'' in [[Indonesia]]; * ''Sendirian Berhad (Sdn.Bhd.)'' in [[Malesia]]; * ''Aksjeselskap (AS)'' o ''Lutlag (LL)'' in [[Norvegia]]; * ''Spółka akcyjna'' in [[Polonia]]; * ''Akciová společnost (AS)'' in [[Repubblica Ceca]]; * ''Societate pe acțiuni'' in [[Romania]]; * ''Akcionarsko Društvo (A.D.)'' in [[Serbia]]; * ''Akciová spoločnosť (a.s.)'' in [[Slovacchia]]; * ''Delniška družba (d.d.)'' in [[Slovenia]]; * ''Aktiebolag (AB)'' in [[Svezia]].